---
keywords:
- reisverhalen
categories:
- cambodja
archives:
- 2016
title: Naar Phnom Penh
date: 2016-07-13T12:00:00Z
thumbnailImagePosition: left
thumbnailImage: /images/cambodja/phnompenh-1-750.jpg
coverImage: /images/cambodja/phnompenh-1.jpg
metaAlignment: center
---

Dag 3. Vandaag vertrekken we naar ons eigenlijke reisdoel: Cambodja. Onze
vlucht vertrekt om drie uur 's middags, na het ontbijt vertrekken we naar Hong
Kong Station voor de Airport Express terug naar het vliegveld. Omdat we niet
helemaal zaten op te letten in de bus en twee haltes te laat zijn uitgestapt,
hadden we nog een kleine extra trip door Central.

Een uurtje later dan gepland stijgen we op om aan het eind van de middag te
landen op Phnom Penh International Airport. Voor Cambodja heb je nog een visum
nodig (lees willen ze nog geld van je), dat je op het vliegveld kunt krijgen.
Helaas heb ik hier geen foto van (is verboden), maar het visum loket is echt
hilarisch: er zitten ongeveer 10 ambtenaren op een rij en iedereen doet één
handeling: de één schrijft iets op het visum, de volgende plakt hem in het
paspoort en degene daarna zet er nog een stempel op. Alles bij elkaar zijn we
ongeveer 10 minuten bezig. Niet slecht…

Nu begint het decadente gedeelte van de reis: in de aankomsthal staat onze
gids met een bordje. Ik kan er na jaren backpacken nog steeds niet aan wennen.
Het alternatief: met twee vermoeide kids op zoek naar een bus en een
guesthouse is overigens ook niet aanlokkelijk. Efin, een uur later, het
verkeer in Phnom Penh is een drama, arriveren we in het hotel.

Nadat we onze bagage op de kamers hebben gebracht lopen we langs de oever van
de Tonlé Sap rivier naar het restaurant voor ons eerste Cambodjaanse diner.
Het restaurant ligt direct aan het water en het uitzicht is prachtig. De
Cambodjaanse keuken lijkt sterk op die van Thailand en Vietnam. Na wat kleine
verwarring over vegetarisch eten zitten we aan een heerlijk diner.

{{< image classes="fancybox fig-100" src="/images/cambodja/phnompenh-2.jpg"
thumbnail="/images/cambodja/phnompenh-2-thumbnail.jpg" group="end-gallery"
title="Bopha Phnom Penh Titanic Restaurant">}}

