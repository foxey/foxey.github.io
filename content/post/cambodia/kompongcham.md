---
keywords:
- reisverhalen
categories:
- cambodja
archives:
- 2016
title: Kompong Cham
date: 2016-07-16T12:00:00Z
thumbnailImagePosition: left
thumbnailImage: /images/cambodja/spiders-750.jpg
coverImage: /images/cambodja/skun-cover.jpg
metaAlignment: center
---

Vandaag ontmoeten we Lonh, de gids voor de rest van de reis tot aan Kep. We 
vertrekken rond acht uur richting Kompong Cham, een nondescript 
provinciestadje ten noorden van Phnom Penh onderweg naar Mondulkiri. Deze 
provincie in het noorden van Cambodja is dun bevolkt en nog redelijk bebost. 

Vroeger was de jungle van Mondulkiri de grootste van Cambodja, maar door de 
gestage ontbossing moet ze haar meerdere erkennen in het Cardemom gebergte.

{{< image classes="left fig-50" src="/images/cambodja/skun.jpg" thumbnail="/images/cambodja/skun-thumbnail.jpg" title="Gefrituurde vogelspin in Skun">}}Halverwege de reis rijden we door Skun. Een dorpje dat bekend staat om een 
nogal curieuze delicatesse: gefrituurde vogelspin. We stoppen bij de lokale markt 
voor een paar foto’s en een kleine proeverij. Lang geleden, in 1998, in Laos heb 
ik een keer de mogelijkheid om sprinkhaan te proeven heb laten schieten en dat 
is altijd blijven knagen. Ik zet negeer daarom de lichte tegenzin en zet ook maar 
even mijn vegetarische principes opzij. Het eerste slachtoffer is een vogelspin. 

Die smaakt nog niet eens zo gek, al kun je met frituren en sojasaus zowat alles 
eetbaar maken. Margot, Lotte en Floor volgen mijn voorbeeld niet, sterker nog, ze
staan erbij te walgen. Nu ik toch de gelegenheid heb, probeer ik ook nog wat 
andere insecten uit. De sprinkhanen en krekels zijn goed te doen, maar een soort
zwarte kever, die speciaal wordt aanbevolen door de gids heeft een lichte 
mestsmaak. Je moet ook nog wat overlaten voor de volgende keer, daarom laat ik
de gebakken schorpioen dit keer links liggen.

{{< image classes="right fig-50" src="/images/cambodja/naar_kompongcham.jpg" thumbnail="/images/cambodja/naar_kompongcham-thumbnail.jpg" title="Tempeltrap onderweg naar Kompong Cham">}}Onderweg bezoeken we ook nog een aantal tempels, waarvan er één uit de elfde 
eeuw na Christus stamt. Deze tempel bevat nog een aantal verrassend goed 
bewaarde reliëfs.

Het hotel, dat vanuit de hotelkamer een prachtig uitzicht heeft over de Mekong, 
heeft een Chinese eigenaar en ademt een soort communistisch sfeertje uit. Het 
personeel is niet bijzonder aardig, al help het gebrek aan kennis ook niet mee. Er 
is geen restaurant, maar direct ernaast ligt ‘Smile’ een vriendelijk café met een 
uitgebreide kaart en happy hour voor de Khmer Draft. Proost!
{{< image classes="fancybox nocaption fig-33" src="/images/cambodja/naar_kompongcham-4.jpg" thumbnail="/images/cambodja/naar_kompongcham-4-thumbnail.jpg" group="end-gallery" title="">}}
{{< image classes="fancybox nocaption fig-33" src="/images/cambodja/naar_kompongcham-3.jpg" thumbnail="/images/cambodja/naar_kompongcham-3-thumbnail.jpg" group="end-gallery" title="">}}
{{< image classes="fancybox nocaption fig-33" src="/images/cambodja/naar_kompongcham-2.jpg" thumbnail="/images/cambodja/naar_kompongcham-2-thumbnail.jpg" group="end-gallery" title="">}}
{{< image classes="fancybox nocaption fig-100" src="/images/cambodja/kompongcham.jpg" thumbnail="/images/cambodja/kompongcham-thumbnail.jpg" group="end-gallery" title="View from Monorom Hotel, Kompong Cham">}}
