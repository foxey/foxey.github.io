---
keywords:
- reisverhalen
categories:
- cambodja
archives:
- 2016
title: Battambang
date: 2016-07-27T12:00:00Z
thumbnailImagePosition: left
thumbnailImage: /images/cambodja/battambang-750.jpg
coverImage: /images/cambodja/battambang-cover.jpg
metaAlignment: center
---
Als we wakker worden is het weer nog niet opgeklaard en komt de regen nog met
bakken uit de hemel. Gelukkig vertrekken we vandaag richting Battambang en 
laten we de nattigheid snel achter ons. Battambang is de hoofdstad van de 
gelijknamige provincie ten zuidwesten van Siem Riep. De charme van dit stadje 
ligt in het grote aantal oude gebouwen die nog uit de tijd van de Franse 
overheersing stammen.

{{< image classes="left fig-75" src="/images/cambodja/boeddhafabriek.jpg" thumbnail="/images/cambodja/boeddhafabriek-thumbnail.jpg" group="inline-images" title="Boeddha fabriek">}}
We overnachten een paar kilometer buiten het stadje in Battambang Resort, een 
collectie bungalows in een prachtige tropische tuin met een vijver vol 
Lotusbloemen en een heerlijk zwembad. Onderweg hiernaartoe bekijken we nog 
wat lokale bedrijvingheid: een beeldenfabriek (atelier kun je het niet noemen), 
waar je elke denkbare Hindoe god of Boeddha kunt krijgen en op bestelling ook 
een vijf meter hoog exemplaar (volgens Lonh kost zo’n knoepert rond de 
$10.000).


Verder moeten we natuurlijk ook nog langs een vismarkt. Deze keer bezoeken we
er één waar ze vispassage maken en ook vis –voornamelijk Catfish– drogen. De 
stank is overweldigend (en de hygiëne niet bepaald). Later stoppen we ook nog 
bij één van de families in de buurt van Battambang die rijstvellen maken. Zeven 
jaar geleden hebben dat in Vietnam ook gezien, maar de kinderen konden zich 
daar niets meer van herinneren. De dame op de foto maakt er ongeveer duizend 
per dag!

{{< image classes="fig-100 clear" src="/images/cambodja/20160726_112343.jpg" thumbnail="/images/cambodja/20160726_112343-thumbnail.jpg" group="inline-images" title="Rijstvellen productie">}}

Voordat we naar [Battambang Resort](http://battambangresort.com/) rijden
brengen we eerst nog een bezoek aan wat misschien wel de enige _tourist trap_
is in Cambodja: de Bamboo Train. Vlak ten zuiden van Battambang ligt namelijk
een stuk enkel spoor dat door de lokale bevolking wordt gebruikt met
bamboe treinstellen die worden aangedreven door een brommermotor. De
lichtgewicht voertuigjes kunnen makkelijk worden gedemonteerd en van de rails
getild. Een grappig gebruik op dit lijntje is de regel dat wanneer twee
tegemoetkomende treinstellen elkaar willen passeren, het treinstel met de
minste passagiers van de rails getild wordt.

<div class="inline-center">
<iframe name="tubeframe" width="80%" height="315" src="https://www.youtube.com/embed/Bk3xgZAghhY" frameborder="0" fs="0" rel="0" modestbranding="0" showinfo="0"></iframe>
</div>

Aan het eind van de middag komen we aan in Battambang Resort, waar een aantal
appartementen in een tuin rond een prachtige vijver en een heerlijk zwembad
liggen. Na een frisse duik brengt een shuttlebusje ons naar het centrum. Hier
vind je nog een groot aantal huizen uit de Franse tijd en het stadje ademt dan
ook een mix van vertrouwd westers en exotisch oosters uit. We eten bij ‘The
Kitchen’, een restaurant op Street 1, de boulevard langs de rivier. Het is er
druk en aan het interieur te zien zijn ze nog niet heel lang open. Dat blijkt
ook uit de bediening. Hoewel ze erg hun best doen, is het een chaos. Lotte
krijgt haar eten pas als Margot dat van haar al op heeft. De culinaire
prestaties verdienen ook niet de hoofdprijs. Alles bij elkaar geen echte
aanrader.

## 27 juli

{{< image classes="right fig-50" src="/images/cambodja/battambang_resort.jpg"
thumbnail="/images/cambodja/battambang_resort-thumbnail.jpg"
group="inline-images" title="Battambang Resort">}}
Vrije dag vandaag. Geen tempels op het programma en ook geen 
vismarkt. De kids willen de hele dag in het zwembad hangen. Ik pak na het 
ontbijt een fiets en rij langs de rivier naar Battambang. We hebben nog een tas 
met was en het hotel rekent $2.5 per kilo. Bij de lokale wasserij ben ik maar $2 
kwijt voor de hele tas. Kan ik de rest mooi spenderen aan een goeie cappuccino!

Volgens de Lonely Planet is ‘the best coffee in Town’ te krijgen bij Kinyei Café op 
1½ Street. Onder het genot van twee prima cappuccino’s lees ik heerlijk de 
digitale editie van de NRC voor ik weer op mijn fietsje naar het hotel peddel.

De middag gaat snel voorbij met het bijwerken van het reisverslag. De WiFi is 
zowaar acceptabel, dus ik weet weer een nieuwe blog post online te krijgen. We 
zitten al in Phnom Penh! Erg opschieten doet het dus nog niet en de meeste 
verhalen zullen pas weer in NL op de site verschijnen.

’s-Avonds worden de tafels voor het diner opgesteld in de tuin langs het 
zwembad. Dit mooie decor nodigt uit voor een borrel. Ik ga me te buiten aan een 
Caipirinha. Ze hebben zelfs borrelhappen. Ik zou het hier nog wel 
wat langer volhouden, maar morgen vertrekken we alweer richting Koh Kong.

{{< image classes="nocaption fancybox fig-25" src="/images/cambodja/20160726_110309.jpg" thumbnail="/images/cambodja/20160726_110309-thumbnail.jpg" group="end-gallery" title="Vismarkt bij Battambang">}}
{{< image classes="nocaption fancybox fig-25" src="/images/cambodja/20160726_110510.jpg" thumbnail="/images/cambodja/20160726_110510-thumbnail.jpg" group="end-gallery" title="Hoezo hygiene">}}
{{< image classes="nocaption fancybox fig-25" src="/images/cambodja/20160726_110725.jpg" thumbnail="/images/cambodja/20160726_110725-thumbnail.jpg" group="end-gallery" title="Schoonmaken">}}
{{< image classes="nocaption fancybox fig-25" src="/images/cambodja/20160726_110743.jpg" thumbnail="/images/cambodja/20160726_110743-thumbnail.jpg" group="end-gallery" title="Visafval">}}
{{< image classes="nocaption fancybox fig-50" src="/images/cambodja/20160726_110138.jpg" thumbnail="/images/cambodja/20160726_110138-thumbnail.jpg" group="end-gallery" title="Gedroogde Catfish">}}
{{< image classes="nocaption fancybox fig-50" src="/images/cambodja/20160726_110213.jpg" thumbnail="/images/cambodja/20160726_110213-thumbnail.jpg" group="end-gallery" title="Gedroogde Catfish">}}
