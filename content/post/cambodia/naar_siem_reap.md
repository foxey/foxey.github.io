---
keywords:
- reisverhalen
categories:
- cambodja
archives:
- 2016
title: Naar Siem Reap
date: 2016-07-22T12:00:00Z
thumbnailImagePosition: left
thumbnailImage: /images/cambodja/samborpreikuk-750.jpg
coverImage: /images/cambodja/samborpreikuk-cover.jpg
metaAlignment: center
---

## Vrijdag 22 juli

Het is alweer 27 juni wanneer ik de tijd vind om aan het verslag te schrijven. We 
zijn gisteren aangekomen in Battambang en hebben vandaag een dagje genieten
in het zwembad van [Battambang Resort](http://battambangresort.com/). Het
vorige verslag eindigde op Koh Trong, het eilandje in de Mekong ter hoogte van
Kratie. Van daaruit vertrekken we op Margot’s verjaardag naar Siem Reap met een
tussenstop in Kompong Thom.  Niet de meest ideale invulling van je verjaardag:
de halve dag in een busje.  Kompong Thom’s grootste attractie zijn een drietal
grote bomen langs de Stung Sen rivier waarin overdag honderden
[Vleerhonden](https://nl.wikipedia.org/wiki/Vleerhonden) hangen. Het schijnt
een imposant gezicht te zijn als deze 's avonds tegelijk wegvliegen, maar
helaas hebben we geen tijd om hier op te wachten.

<div class="inline-center">
<iframe name="tubeframe" width="80%" height="315" src="https://www.youtube.com/embed/bmk0kpTswB0" frameborder="0"  fs="0" rel="0" modestbranding="0" showinfo="0"></iframe>
</div>

's Avonds komen we aan in het [Sambor Village
hotel](http://samborvillage.asia/). We hebben een prachtige familiekamer en tot
grote vreugde van de kinderen is er ook een zwembad. Het hotel ligt net buiten
het centrum, maar er staan gratis fietsen. Helaas konden we geen restaurant
vinden dat ‘verjaardagswaardig’ is. Uiteraard komen we terecht bij Anrunras
Restaurant, de default optie voor busreizigers tussen Phnom Penh en Siem Reap.
Niet slecht, maar ook niks bijzonders. Achteraf gezien was het restaurant van
het hotel eigenlijk een beter alternatief.

{{< image classes="fig-100" src="/images/cambodja/anrunras_restaurant.jpg" thumbnail="/images/cambodja/anrunras_restaurant-thumbnail.jpg" group="inline-images" title="Anrunras Restaurant">}}


## Zaterdag 23 juli

{{< image classes="right fig-50" src="/images/cambodja/samborpreikuk-1.jpg" thumbnail="/images/cambodja/samborpreikuk-1-thumbnail.jpg" group="inline-images" title="Sambor Prei Kuk">}}
Vandaag start onze tempel 3-daagse met een bezoek aan de Sambor Prei Kuk. Dit
complex uit de 7<sup>e</sup> eeuw dateert uit de Pré-Angkor tijd. In
tegenstelling tot de tempels bij Siem Reap, bestaan de tempels van Sambor Prei
Kuk voornamelijk uit baksteen. De tempels liggen verspreid in het bos en hebben
nog niet de bekendheid van die van Angkor. Het is er dus aangenaam rustig. Eén
van de meest bijzondere tempels is een relatief klein bouwwerk waar een enorme
boom midden overheen is gegroeid.

Verderop richting Siem Reap stoppen we nog even bij de Preah Tis brug, een 
meer dan 1000 jaar oude brug uit de Angkor tijd en een strategisch punt op de 
weg tussen Angkor en het oosten van Cambodja. Deze brug is de best bewaarde 
en daarom nu gesloten voor autoverkeer.

{{< image classes="left fig-33" src="/images/cambodja/viskraam.jpg" thumbnail="/images/cambodja/viskraam-thumbnail.jpg" group="inline-images" title="Kraampje met gedroogde vis">}}
In Siem Reap aangekomen stoppen we nog even bij de markt waar de vrouw van onze
gids Lonh haar winkeltje heeft met gedroogde vis en vispasta. Het is niet de
eerste keer dat we stoppen bij een viskraam, want Lonh doet af en toe wat
‘marktonderzoek’ onder het mom van een toeristische stop.  Siem Reap is de
tweede stad in Cambodja en dat kun je wel merken ook. Totaal anders dan de
stadjes waar we de afgelopen week doorheen zijn gereden. Maar nog steeds erg
Aziatisch. Afgezien van de grote hotelketens, die je hier ook vindt, ademt het
de typische chaotische bedrijvigheid, die we ook kennen van Thailand en
Vietnam.

We overnachten in het [Central Boutique
Hotel](http://www.centralboutiqueangkorhotel.com/), dat in een onooglijk
achteraf steegje ligt, maar wel over twee prachtige zwembaden beschikt. Best
lekker met deze hitte. Helaas worden de ‘connecting rooms’ net gerenoveerd (het
is tenslotte laagseizoen) en hebben we twee aparte kamers. Lotte slaapt nog
steeds niet lekker op een aparte kamer en Margot en ik hebben geen zin in drie
nachten gescheiden slapen, dus dringen we aan op een alternatief. Er was wat
Aziatisch beleefde druk voor nodig, maar uiteindelijk blijkt er dan een prima
oplossing: één van de familiekamers is beschikbaar, alleen de huidige gasten
moet nog vertrekken. We laten onze bagage achter en verkennen het centrum,
terwijl onze kamer wordt klaargemaakt.

In het hart van Siem Reap liggen een paar straten waar het traveler circuit zich 
concentreert, waarvan één toepasselijk Pub Street heet. Inclusief schreeuwerige 
bars met ongeveer rond de klok ‘happy hour’. Drie maal raden, waar we die 
lawaaierige Britten aantroffen... Margot heeft in de Lonely Planet een sushi bar 
gevonden en het plan is om daar vanavond een verlaat verjaardagsdiner te 
houden. Na eindeloos zoeken in de smalle steegjes, blijkt sinds de twee jaar na 
het uitkomen van laatste editie de bar het niet gered te hebben. Als we om half 
zeven terugkomen in het hotel en de kamer nog steeds niet klaar blijkt, doden we
de tijd met een diner in het hotel. Vanavond vroeg onder de wol, want Lonh staat 
morgenvroeg om half acht met vier fietsen klaar voor onze ‘Tour de Angkor Wat’.

{{< image classes="nocaption fancybox fig-75" src="/images/cambodja/preah_tis_bridge-1.jpg" thumbnail="/images/cambodja/preah_tis_bridge-1-thumbnail.jpg" group="end-gallery" title="Preah Tis brug">}}
{{< image classes="nocaption fancybox fig-25" src="/images/cambodja/preah_tis_bridge-2.jpg" thumbnail="/images/cambodja/preah_tis_bridge-2-thumbnail.jpg" group="end-gallery" title="Preah Tis brug">}}
