---
keywords:
- reisverhalen
categories:
- cambodja
archives:
- 2016
title: Tonlé Sap
date: 2016-07-25T12:00:00Z
thumbnailImagePosition: left
thumbnailImage: /images/cambodja/tonlesap-750.jpg
coverImage: /images/cambodja/tonlesap-cover.jpg
metaAlignment: center
---
Vandaag is de laatste dag van de Tempel driedaagse en staat Banteay Srei op het
programma. Dit tempelcomplex ligt iets ten noorden van de tempels die we 
gisteren bezochten en stamt uit de 10<sup>e</sup> eeuw. Voor deze tempels is een rood-
rozige zandsteen gebruikt die heel goed te bewerken was. De reliëfs zijn zo 
rijkelijk versiert dat de tempel de bijnaam ‘De Art Gallery of Cambodia’ heeft.

{{< image classes="fig-75" src="/images/cambodja/banteay_srei-1.jpg" thumbnail="/images/cambodja/banteay_srei-1-thumbnail.jpg" group="inline-images" title="Gravure boven een poort in Banteay Srei">}}
{{< image classes="fig-25 clear" src="/images/cambodja/banteay_srei-2.jpg" thumbnail="/images/cambodja/banteay_srei-2-thumbnail.jpg" group="inline-images" title="Nog een poort in Banteay Srei">}}

Ik vond deze tempel misschien wel de mooiste van allemaal, maar de kinderen, 
die ook maar de helft meekrijgen van de Engelse uitleg, kan het niet meer 
boeien. Gelukkig is het complex niet te uitgestrekt en zitten we vrij snel weer in 
de bus op weg naar de lunch. We lunchen bij een homestay ergens midden 
tussen de rijstvelden. In deze prachtige omgeving nuttigen we één van de beste 
lunches van deze reis met onder meer een heerlijke salade met groene mango.

Na de lunch rijden we door naar het Tonlé Sap meer, het grootste zoetwater meer
van Zuid-Oost  Azië. Gedurende het regenseizoen absorbeert het meer zo’n
twintig procent van het water uit de Mekong en groeit het van ongeveer 3000
km<sup>2</sup> tot wel 15.000 km<sup>2</sup>. Erg bijzonder is dat in de droge
tijd de stroming omkeert vanuit het meer naar de Mekong. Dit unieke
natuurgebied is ook het thuis voor 90.000 voornamelijk Vietnamezen die er leven
van de visvangst en wonen in één van de 170 drijvende dorpen. Als we met een
bootje een tocht richting het meer maken, komen we er langs één van deze. Alle
faciliteiten, zoals winkels, scholen, tankstation, zijn er en allemaal drijven
ze op het getij van het meer, dat wel vijf meter kan verschillen tussen het
droge en natte seizoen. Zo zien we ook een Vietnamese begraafplaats die later
in het natte seizoen zeker drie meter onder water komt te staan.

{{< image classes="nocaption fig-50" src="/images/cambodja/tonle_sap-1.jpg" thumbnail="/images/cambodja/tonle_sap-1-thumbnail.jpg" group="inline-images" title="Drijvende dorpjes langs het Tonlé Sap meer">}}
{{< image classes="nocaption fig-50" src="/images/cambodja/tonle_sap-2.jpg" thumbnail="/images/cambodja/tonle_sap-2-thumbnail.jpg" group="inline-images" title="Drijvende dorpjes langs het Tonlé Sap meer">}}
{{< image classes="nocaption fig-50" src="/images/cambodja/tonle_sap-3.jpg" thumbnail="/images/cambodja/tonle_sap-3-thumbnail.jpg" group="inline-images" title="Drijvende dorpjes langs het Tonlé Sap meer">}}
{{< image classes="nocaption fig-50 clear" src="/images/cambodja/tonle_sap-4.jpg" thumbnail="/images/cambodja/tonle_sap-4-thumbnail.jpg" group="inline-images" title="Drijvende dorpjes langs het Tonlé Sap meer">}}

Ook hier dringt het toerisme door, want op de terugweg stoppen we bij een boot 
waar ze souvenirs verkopen, met als hoogtepunten gedroogd python vlees en 
allerhande krokodillen spulletjes. Er is ook een bassin met zo’n vijftig van deze 
beestjes. Dat de Nederlandse douane hier niet op zit te wachten gaat er bij de 
lokale bevolking niet in.

{{< image classes="nocaption fig-33" src="/images/cambodja/tonle_sap-5.jpg" thumbnail="/images/cambodja/tonle_sap-5-thumbnail.jpg" group="inline-images" title="Typische Cambodiaanse souvenirs">}}
{{< image classes="nocaption fig-33" src="/images/cambodja/tonle_sap-6.jpg" thumbnail="/images/cambodja/tonle_sap-6-thumbnail.jpg" group="inline-images" title="Typische Cambodiaanse souvenirs">}}
{{< image classes="nocaption fig-33 clear" src="/images/cambodja/tonle_sap-7.jpg" thumbnail="/images/cambodja/tonle_sap-7-thumbnail.jpg" group="inline-images" title="Typische Cambodiaanse souvenirs">}}

Terug in Siem Reap laten we ons afzetten bij de Night Market, die ook overdag 
open is. Floor heeft haar zinnen gezet op een kunstwerk als herinnering aan de 
reis en wil graag een schilderij met een olifant. <understatement>De meeste 
schilderijen zijn niet mijn smaak</understatement>, maar uiteindelijk vinden we 
een alleszins acceptabele aquarel en kan de onderhandeling beginnen. Voor $5 
hebben we een deal.

Voor het diner komen we terecht bij Café Central, een tent met een
vergelijkbare uitstraling als The Sun. Dat is geen toeval, want ze blijken van
dezelfde eigenaar.  Op de kaart prijken allerlei lekker hapjes, zoals falafel
met tsaziki, olijfjes en warm pitabrood met hummus. Vanavond nog maar een keer
geen rijst. Net nadat we afgerekend hebben breekt er een tropische regenbui uit
en staat de straat in no-time blank. Tuktuk to the rescue.

{{< image classes="fig-50" src="/images/cambodja/rain-1.jpg" thumbnail="/images/cambodja/rain-1-thumbnail.jpg" group="inline-images" title="Buitje in Siem Riep">}}
{{< image classes="fig-50 clear" src="/images/cambodja/rain-2.jpg" thumbnail="/images/cambodja/rain-2-thumbnail.jpg" group="inline-images" title="Droog in de tuk tuk">}}
