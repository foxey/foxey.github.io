---
keywords:
- reisverhalen
categories:
- cambodja
archives:
- 2016
title: Hongkong
date: 2016-07-12T12:00:00Z
thumbnailImagePosition: left
thumbnailImage: /images/hongkong/hongkong-750.jpg
coverImage: /images/hongkong/hongkong.jpg
metaAlignment: center
---

Vanmorgen vroeg kwamen we aan in een nat Hong Kong. Het is regentijd in Azië, dus we zullen de komende weken nog wel meer buien meemaken. Gelukkig stappen we vanuit de aankomsthal direct de trein naar Hong Kong eiland in en de bus daarna stopt recht voor het hotel. Als we rond half tien inchecken is het in Nederland rond half drie 's-nachts. De dames hebben allemaal vrijwel niet geslapen in het vliegtuig, dus terwijl ik dit verslag typ, ligt de rest hier te slapen als een roos.

{{< image classes="right fig-33" src="/images/hongkong/hongkong-9.jpg" thumbnail="/images/hongkong/hongkong-9-thumbnail.jpg" title="The Handy">}}
Het hotel heeft voor mij een primeur: in een houder aan de muur vinden we een mobiele telefoon. Met de complimenten van de zaak: gratis bellen en 3G internet voor tijdens je verblijf. Wel zo handig voor Google Maps (al heeft het ding door alle hoogbouw de hele dag geen GPS fix gehad).
Na een late lunch lopen we richting Hong Kong Park voor een snelle blik op het Flagstaff House, de woning van de voormalige commandant van het Britse regiment, waar nu het Museum of Tea Ware is gevestigd.
Naast het park ligt het eindpunt van de Peak Tram voor onze rit naar de ‘The Peak’, het hoogste punt op Hong Kong Island en dé plek om de skyline van Hong Kong te bewonderen. Direct nadat we daar zijn aangekomen, voel ik me toch weer enigszins naïef: er staat namelijk een formidabele rij.

{{< image classes="left fig-50" src="/images/hongkong/hongkong-5.jpg" thumbnail="/images/hongkong/hongkong-5-thumbnail.jpg" title="View from The Peak">}}
Uiteindelijk staan we ruim een uur later dan gepland op het uitkijkplatform. Als je door de straten op Hong Kong Island loopt is ‘mooi’ niet de eerste kwalificatie die mij te binnen schiet. Het is een bedrijvigheid van jewelste en de ene wolkenkrabber is nog hoger dan de andere, maar de stad mist de elegantie van bijvoorbeeld een Parijs of Londen. Op het uitkijkplatform op ‘The Peak’ ziet de stad er wel groots en imposant uit.
De dag begint op zijn eind te lopen en we besluiten om boven een hapje te blijven eten. De keuze aan restaurants is in zo’n tourist trap niet om over naar huis te schrijven, maar het biedt een goede gelegenheid om op het vallen van de duisternis te wachten. Als we na het eten naar buiten lopen, wordt ons geduld beloond: Hong Kong by Night is werkelijk sprookjesachtig, verschillende wolkenkrabbers worden spectaculair uitgelicht en de lichtjes van het verkeer, de reclames en de schepen doen de rest. Erg benieuwd naar de tweede indruk morgen.

### Dag 2

{{< image classes="left fig-33" src="/images/hongkong/hongkong-7.jpg" thumbnail="/images/hongkong/hongkong-7-thumbnail.jpg" title="Hong Kong Eiland vanaf de veerpont">}}
De jetlags vielen mee, want iedereen heeft liggen pitten tot half negen. Na het ontbijt in het hotel (niet om over naar huis te schrijven) zijn we naar de Ferry bij het Convention Center gelopen. De reis gaat vandaag naar Kowloon aan de (voor ons) overkant van de Victoria Harbour.

{{< image classes="right fig-33" src="/images/hongkong/hongkong-6.jpg" thumbnail="/images/hongkong/hongkong-6-thumbnail.jpg" title="Hoogbouw in Kowloon">}}
Kowloon is volgens het Guinness Book of Records het dichtst bevolkte stukje van onze planeet en het is één groot shopping centrum. Het grappige is dat elke straat een eigen specialiteit heeft, zo is er een straat die alleen huisdieren verkoopt: vooral vissen, honden en katten. Vlakbij het Mong Kok Stadium ligt de vogeltjesmarkt. Afgezien van de prachtige vogels blijft het een treurig gezicht om te zien dat de Aziatische moraal met betrekking tot dierenwelzijn niet helemaal overeenkomt met de westerse…

{{< image classes="left fig-33" src="/images/hongkong/hongkong-8.jpg" thumbnail="/images/hongkong/hongkong-8-thumbnail.jpg" title="Lunch bij Dim Dim Sum">}}
Onderweg naar de Ladies Market, waar je struikelt over de goedkope textiel, telefoonhoesjes en andere toeristenmeuk, hebben we geluncht bij Dim Dim Sum (112 Tung Choi St, Mong Kok). Je kunt namelijk niet Hong Kong bezoeken en niet minstens één keer deze typische Chinese specialiteit proberen. Ik was aangenaam verrast door de ruime keuze vegetarische gerechten, maar de kinderen kon het niet echt bekoren.
Na de lunch lopen we terug naar de Ferry. Kowloon past precies in het beeld dat ik gisteren ook al van Hong Kong kreeg: larger than life, maar niet mooi. Onderweg pikken we nog wat van het schaarse groen mee in Kowloon Park en 1881 Heritage, het voormalige hoofdkantoor van de waterpolitie. In perfecte Hong Kongese traditie huis er nu een exclusief warenhuis.
Aan de overkant aangekomen doen we de kids een plezier om niet weer aan de Dim Sum te gaan. We strijken neer in het Causeway Centre bij een Belgische kroeg met de toepasselijke naar ‘Frites’ (http://www.frites.hk/). Met inderdaad, mayo bij de frietjes.
Morgen na het ontbijt alweer terug naar het vliegveld voor onze vlucht naar Pnom Penh.

{{< image classes="fancybox nocaption fig-100" src="/images/hongkong/hongkong-1.jpg" thumbnail="/images/hongkong/hongkong-1-thumbnail.jpg" group="end-gallery" title="Hongkong by night">}}
{{< image classes="fancybox nocaption fig-33" src="/images/hongkong/hongkong-2.jpg" thumbnail="/images/hongkong/hongkong-2-thumbnail.jpg" group="end-gallery" title="Selfie vanaf The Peak">}}
{{< image classes="fancybox nocaption fig-33" src="/images/hongkong/hongkong-3.jpg" thumbnail="/images/hongkong/hongkong-3-thumbnail.jpg" group="end-gallery" title="Vogeltjesmarkt">}}
{{< image classes="fancybox nocaption fig-33" src="/images/hongkong/hongkong-4.jpg" thumbnail="/images/hongkong/hongkong-4-thumbnail.jpg" group="end-gallery" title="Downtown Hongkong">}}
