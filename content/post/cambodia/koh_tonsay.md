---
keywords:
- reisverhalen
categories:
- cambodja
archives:
- 2016
title: Koh Tonsay
date: 2016-08-02T12:00:00Z
thumbnailImagePosition: left
thumbnailImage: /images/cambodja/koh-tonsay-750.jpg
coverImage: /images/cambodja/koh-tonsay.jpg
metaAlignment: center
---
## Maandag 1 augustus 

Hoe de lokale bevolking er op is gekomen is mij een raadsel, maar Koh Tonsay
wordt ook wel Rabbit Island genoemd, omdat het de vorm van een konijn zou
hebben. Rare konijnen daar in Cambodja.

{{< image classes="fig-50" src="/images/cambodja/20160801_071017.jpg"
thumbnail="/images/cambodja/20160801_071017-thumbnail.jpg"
group="inline-images" title="Op weg naar Koh Tonsay">}}
{{< image classes="fig-50 clear" src="/images/cambodja/20160801_073011.jpg"
thumbnail="/images/cambodja/20160801_073011-thumbnail.jpg"
group="inline-images" title="Aankomst op het eiland">}}

We worden om half negen opgepikt met een busje dat ons naar de City Port
brengt. Meer dan een jetty met een kantoortje is het niet. Er liggen een
viertal open boten te wachten op passagiers. De overtocht duurt ongeveer een
half uur, maar er staat een straffe wind en alle dames zijn niet erg in hun
hum. Gelukkig overleven we de tocht en rond half elf liggen we inderdaad op een
zandstrand onder een palmboom. De kinderen genieten in de branding.

{{< image classes="left fig-33" src="/images/cambodja/IMG20160801115943.jpg"
thumbnail="/images/cambodja/IMG20160801115943-thumbnail.jpg"
group="inline-images" title="Zon, zee, strand.">}}
Na een frisse duik loop ik naar het eind van het strand. Er gaat een klein
paadje het struikgewas in waar een paar Cambodjaanse jongens uit komen. Toch
nieuwsgierig loop ik het pad af. Het eiland is echt piepklein: we zijn het al
helemaal overgestoken om van de baai waar de boot ligt naar het strand te komen
en binnen een kwartiertje sta ik op de uiterste punt. Er ligt een soort
landingsvoertuig op het strand en er staat een zeecontainer. Verder alleen een
stuk of drie huisjes. Op een paar locals na, die me negeren is er niemand.

{{< image classes="right fig-33" src="/images/cambodja/IMG20160801105350.jpg"
thumbnail="/images/cambodja/IMG20160801105350-thumbnail.jpg"
group="inline-images" title="Laat na het aangenaam verposen...">}}
Op de weg terug kan ik me niet beheersen. Het is zo zonde dat alle
paradijselijke plekken in Cambodja (op Angkor Wat na, moet ik bekennen) zo
ontzettend vervuild zijn met zwerfafval, met name plastic. Al ik terug bij de
dames ben heb ik een enorme piepschuim doos gevuld met plastic flesjes, bekers
en andere rommel. De doos wordt met veel dank aangenomen door de staf van het
restaurant, maar ik zie het later op de lokale vuilnisbelt gedumpt worden. Na
de volgende storm ligt het meeste plastic waarschijnlijk weer verspreid over
het eiland.

Aan het eind van de middag is de wind nog wat harder gaan waaien en is de zee
tijdens de terugreis nog onstuimiger. We zijn blij als we weliswaar nat, maar
veilig weer op het vasteland staan.

## Dinsdag 2 augustus

Het is vandaag de laatste dag en de kinderen hadden zich verheugd op een dagje
zwembad. Helaas is het vandaag helemaal bewolkt en erg wisselvallig. Geen goed
zwembadweer dus. We charteren een tuk tuk voor een middag Kampot, de
provinciehoofdstad op vijfentwintig kilometer van Kep. 

{{< image classes="fig-100 clear" src="/images/cambodja/IMG20160802120509.jpg"
thumbnail="/images/cambodja/IMG20160802120509-thumbnail.jpg"
group="inline-images" title="Patchwork brug in Kampot">}}

Kampot is een grappig stadje met nog redelijk veel Franse gebouwen. Wij vonden
het charmanter dan Kep en wel wat lijken op Battambang. Als we langs de
boulevard lopen valt het ons op dat het wemelt van de politie. Er ligt zelfs
een marinevaartuig in de rivier. Het blijkt de tweede keer dat we de
Cambodjaanse premier Hun Sen tegenkomen.

{{< image classes="fig-33 right" src="/images/cambodja/IMG20160802150150.jpg"
thumbnail="/images/cambodja/IMG20160802150150-thumbnail.jpg"
group="inline-images" title="Benzinestation in Kep">}}
We lunchen bij Rikitikitavi, een guesthouse aan de boulevard dat in een
voormalig rijstpakhuis is gevestigd. Het pand dateert uit de jaren 20, maar
heeft tijdens het Pol Pot regime als theater gefunctioneerd en later als
kwartier voor een groep Vietnamese soldaten. Denise, de eigenaresse blijkt
Nederlandse te zijn. Op de kaart prijkt ‘Oma’s Apple Pie’. Goed te eten
overigens.

Na de lunch kopen de dames alle drie nog een tas. Lotte en Margot hebben er één
van gerecyclede zakken voor cement of rijst. Je ziet ze overal in Cambodja, erg
origineel is het niet, maar ze zijn wel cute. Ik koop voor mezelf 200 gram rode
Kampot peper, de lokale specialiteit en het enige product in Cambodja dat een
officiële Geographical Indication, net als bijvoorbeeld Parma Ham. Net als we
terug gaan naar Kep breekt er een behoorlijke bui los en moeten de flappen naar
beneden. Da’s wel lekker droog, maar niet zo goed voor het uitzicht.

Floor wil erg graag nog een keer bij de Italiaan eten, dus vragen we de tuk tuk
driver om ons rond etenstijd weer op te komen pikken. Je zou er zo aan kunnen
wennen om je te laten rondchauffeuren.

{{< image classes="fig-100" src="/images/cambodja/IMG20160802191337.jpg"
thumbnail="/images/cambodja/IMG20160802191337-thumbnail.jpg"
group="inline-images" title="Pizza time!">}}
