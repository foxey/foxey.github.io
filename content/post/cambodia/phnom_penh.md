---
keywords:
- reisverhalen
categories:
- cambodja
archives:
- 2016
title: Phnom Penh
date: 2016-07-15T12:00:00Z
thumbnailImagePosition: left
thumbnailImage: /images/cambodja/phnompenh-3-750.jpg
coverImage: /images/cambodja/phnompenh-3.jpg
metaAlignment: center
---

{{< image classes="left fig-50" src="/images/cambodja/kroningspaviljoen.jpg" thumbnail="/images/cambodja/kroningspaviljoen-thumbnail.jpg" title="Kroningspaviljoen">}}Na het ontbijt staat de gids klaar voor een dagje ‘highlights van Phnom Penh. Het
koninklijk paleis ligt om de hoek van het hotel, dus we lopen er naartoe. Phnom 
Penh is pas tijdens de Franse overheersing de hoofdstad van Cambodja geworden
en het paleis is rond 1880 gebouwd. Het kroningspavilioen is van buiten 
opgetrokken in prachtige Khmer stijl en heeft een aardewerken pannendak in de 
vier symbolische kleuren: goud voor het Boeddhisme, wit voor het Hindoeïsme, 
blauw voor de Koninklijke familie en groen voor de landbouwachtergrond van 
Cambodja. De kroningszaal is enigszins fusion vormgegeven met Cambodjaanse 
en Franse elementen.

{{< image classes="right fig-33" src="/images/cambodja/napoleonpaviljoen.jpg" thumbnail="/images/cambodja/napoleonpaviljoen-thumbnail.jpg" title="Napoleon Paviljoen">}}Helaas staat het komisch uit de toon vallende Napoleon paviljoen in de stijgers is 
vrijwel onzichtbaar.

Naast het koninklijk paleis staat de Zilveren Pagode, die zijn naam dankt aan de 
vloer, die helemaal uit zilveren tegels bestaat (niet dat je daar veel van ziet, want
er ligt vrijwel overal tapijt tegen de slijtage. In de stupa’s ligt de as van 
verschillende leden van de Koninklijke familie.

Ik was vergeten hoe verzengende de hitte in een tropisch land kan zijn en ik moet
toegeven dat ik na de rondleiding eigenlijk best wel toe ben aan even zitten. 
Gelukkig gaan we lunchen. De gids brengt ons naar Khmer Surin, een prima 
restaurant met lange traditie in Phnom Penh naast een prachtig (maar niet 
goedkoop) guesthouse met dezelfde naam.

{{< image classes="left fig-33" src="/images/cambodja/nationaalmuseum.jpg" thumbnail="/images/cambodja/nationaalmuseum-thumbnail.jpg" title="Nationaal Museum">}}Met een iets te volle buik vertrekken we naar het voor vandaag laatste deel van 
de trip: het Nationaal Museum. In dit door de Fransen in Khmer stijl opgetrokken 
complex zijn ruim 8000 beelden te zien uit de Khmer periode tussen 900-1200 na
Christus, veelal afkomstig uit tempels van het Ankor Wat complex.

Als we rond een uur of drie terugkomen in het hotel spoedden de kinderen zich 
naar het zwembad voor een verfrissende duik.

De tweede ochtend staat voor mij in het teken van de wreedheden van het Pol 
Pot regime. Om maandenlange nachtmerries van de kinderen te voorkomen is dit
namelijk geen familieuitje.

{{< image classes="fig-100" src="/images/cambodja/choeungek-1.jpg" thumbnail="/images/cambodja/choeungek-1-thumbnail.jpg" title="Choeung Ek">}}

We rijden door de ochtendspits naar Choeung Ek, het Killing Field waar de
gevangenen uit de Tuol Sleng gevangenis werden afgemaakt. Hier staat ook de
beroemde Stupa met ruim 8000 schedels, die uit een deel van de massagraven zijn
opgegraven. Rond de stupa liggen de 129 massagraven waar de gevangenen op de
meest brute wijzen werden vermoord. 

{{< image classes="left fig-33" src="/images/cambodja/choeungek-2.jpg" thumbnail="/images/cambodja/choeungek-2-thumbnail.jpg" title="Choeung Ek">}}
Het meest gruwelijke details is de boom waar baby’s en peuter tegenaan 
geslagen werden. Hele families werden uitgemoord onder het motto: als je een 
kind laat leven, neemt ‘ie misschien later wraak.

Nog een saillant detail: sinds de Cambodjaanse overheid de exploitatie heeft 
verpacht aan een Japans bedrijf is de toegangsprijs verhoogd van $0.50 naar $6. 
Massamoord als business case...

Terug in Phnom Penh bezoek ik de Tuol Sleng gevangenis, door de Khmer Rouge 
S21 genoemd. Hier zijn tussen 1975 en 1979 meer dan 17.000 gevangenen 
gemarteld voor ze naar de Killing Fields werden gebracht. Het is bizar en 
schokkend om je te beseffen dat ikzelf op de lagere school zat toen hier deze 
vreselijkheden plaatsvonden. De voormalige school ligt overigens midden in de 
stad, geen van de Khmer Rouge militairen die tijdens die tijd in Phnom Penh was, 
kan de wreedheden zijn ontgaan.

{{< image classes="right fig-50" src="/images/cambodja/tuolsleng.jpg" thumbnail="/images/cambodja/tuolsleng-thumbnail.jpg" title="Tuol Sleng (S21)">}}Wat is het toch met regimes die massamoord plegen, dat ze altijd zo’n 
nauwkeurige administratie bijhouden: alle 17.000 gevangenen zijn na aankomst 
in de hel gefotografeerd en opgemeten voor ‘het dossier’. Enkele honderden 
foto’s zijn tentoongesteld als stille getuigen. Alle gevangenbewaarders staan ook 
op de foto. Uit ‘veiligheidsoverwegingen’ werden zij na een jaar ook weggevoerd 
om vermoord te worden. Het is huiveringwekkend om te zien dat sommigen van 
de eerste lichting bewaarders nog lachend op de foto staan, omdat ze geen idee 
hadden wat ze te wachten stond. Van de gezichten van latere lichtingen kun je de
horror duidelijk aflezen.

Ik moet eerlijk bekennen dat deze herinneringsplekken indruk maken, maar op 
geen enkele wijze recht kunnen doen aan de onmetelijke wreedheden die door de
Khmer Rouge zijn begaan. De omvang en gruwelijkheid gaat echt alle 
voorstellingsvermogen te buiten.

Na de lunch vervolgen we met lichtere kost. We bezoeken de Psar Thmei, ook wel
Central Market genoemd. De markthal is in de jaren ’30 door de Fransen 
gebouwd in Art Deco stijl. De enorme koepel is één van de grootste ter wereld. 
Margot en Floor hebben hard staan onderhandelen voor twee olifantjes waar 
Floor haar zinnen op had gezet.

{{< image classes="fancybox nocaption fig-33" src="/images/cambodja/psarthmei-1.jpg" thumbnail="/images/cambodja/psarthmei-1-thumbnail.jpg" group="end-gallery" title="Psar Thmei (Central Market)">}}
{{< image classes="fancybox nocaption fig-33" src="/images/cambodja/psarthmei-2.jpg" thumbnail="/images/cambodja/psarthmei-2-thumbnail.jpg" group="end-gallery" title="Psar Thmei (interieur)">}}
{{< image classes="fancybox nocaption fig-33" src="/images/cambodja/psarthmei-4.jpg" thumbnail="/images/cambodja/psarthmei-4-thumbnail.jpg" group="end-gallery" title="Groentenstal bij Psar Thmei">}}
{{< image classes="fancybox nocaption fig-25" src="/images/cambodja/psarthmei-3.jpg" thumbnail="/images/cambodja/psarthmei-3-thumbnail.jpg" group="end-gallery" title="Visstal bij Psar Thmei">}}
{{< image classes="fancybox nocaption fig-25" src="/images/cambodja/psarthmei-5.jpg" thumbnail="/images/cambodja/psarthmei-5-thumbnail.jpg" group="end-gallery" title="Gedroogde visjes op Psar Thmei">}}
{{< image classes="fancybox nocaption fig-25" src="/images/cambodja/psarthmei-6.jpg" thumbnail="/images/cambodja/psarthmei-6-thumbnail.jpg" group="end-gallery" title="Gebakken kikkers op Psar Thmei">}}
{{< image classes="fancybox nocaption fig-25" src="/images/cambodja/psarthmei-7.jpg" thumbnail="/images/cambodja/psarthmei-7-thumbnail.jpg" group="end-gallery" title="Lots of bananas">}}
