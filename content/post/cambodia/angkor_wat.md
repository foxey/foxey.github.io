---
keywords:
- reisverhalen
categories:
- cambodja
archives:
- 2016
title: Angkor Wat
date: 2016-07-24T12:00:00Z
thumbnailImagePosition: left
thumbnailImage: /images/cambodja/angkorwat-2-750.jpg
coverImage: /images/cambodja/angkorwat-cover.jpg
metaAlignment: center
---
Het is vijf voor zeven. Met deze nuchtere opmerking van Lotte is de rust meteen 
verdwenen. We gaan vandaag de tempels van Angkor Wat, Ta Prohm en Angkor 
Thom bezoeken en om zo veel mogelijk van het koele gedeelte van de dag mee 
te pikken, komt Lonh ons om half acht ophalen. Da’s dus over vijfendertig 
minuten! Die wekker stond dus niet om kwart voor zes (zoals gepland), maar om 
kwart voor zeven. Oeps.

{{< image classes="left fig-50" src="/images/cambodja/angkor-wat-1.jpg" thumbnail="/images/cambodja/angkor-wat-1-thumbnail.jpg" group="inline-images" title="Gravure in Angkor Wat">}}
Uiteindelijk maar vijf minuten te laat staan we de zadels te verstellen en kunnen 
we op weg naar het tempel terrein. Eerste stop is het ticket office, tweede stop 
Angkor Wat, de grootste van de ruim tweehonderd tempels bij Siem Reap en 
volgens de Cambodjanen het grootste religieuze bouwwerk op aarde (de exacte 
definitie hiervan ontgaat me, zijn de piramides niet ook een ‘religieus 
bouwwerk’?).

De meeste bezoekers van Angkor Wat bezoeken de tempel bij zonsopgang om de
zon achter de torens te zien opkomen of aan het eind van de middag, wanneer 
de zon in de rug staat. Om de drukte een beetje te vermijden staat Angkor Wat 
bij ons als eerste op het programma. Ook handig als de kids aan het eind van de 
middag geen steen meer kunnen zien.

Heel rustig blijkt het niet te zijn, want één of andere religieuze feestdag
brengt de Thai in grote getalen op de been. Ondanks dat is het niet dringen,
zoals bij andere highlights wel eens het geval is. De tempel is imposant en de
reliëfs eindeloos. Lohn vertelt honderduit over alle Hindoe mythen die er op
staan afgebeeld. Als we hem zijn gang laten gaan komen we aan de rest van de
tempels vandaag.

{{< image classes="right fig-50" src="/images/cambodja/angkor-wat-4.jpg" thumbnail="/images/cambodja/angkor-wat-4-thumbnail.jpg" group="inline-images" title="Doorkijkje in Angkor Wat">}}
De derde verdieping moeten we het trouwens zonder Floor en de gids stellen. Om
een duistere reden mag je als honderdtwintig kilo zware obees de stijle trap
wel omhoog, maar als kind onder de twaalf niet. Lohn gaat trouwens niet mee,
omdat hij last heeft van hoogtevrees (grin). Fun fact: Angkor Wat is ongeveer
gelijktijdig gebouwd met de Notre-Dame in Parijs.

Als we op de fiets naar het restaurant voor de lunch zijn gereden komen we
kletsnat van het zweet aan. De verzengende hitte combineert slecht met de
fysieke arbeid. Bovendien is het helemaal ziet prettig om tussen de
touringcars, transitbusjes en knetterende tuktuk’s te fietsen. Wat in februari
in Nederland een leuk idee leek blijkt in de praktijk nogal tegen te vallen.
Gelukkig is Lonh hierop voorbereid, want speciaal voor ons decadente westerse
toeristen heeft hij onze chauffeur gevraagd achter ons aan te rijden. Na de
lunch gaan de fietsen achterin. Lang verhaal kort: ga naar Siem Reap om de
tempels te bekijken. Mocht je graag willen fietsen, plan dat dan voor een
andere gelegenheid.

{{< image classes="left fig-50" src="/images/cambodja/angkor-wat-6.jpg" thumbnail="/images/cambodja/angkor-wat-6-thumbnail.jpg" group="inline-images" title="Ta Promh">}}
Na de lunch staat Ta Promh op het programma, ook wel bekend als de ‘Tomb 
Raider’ tempel. Deze mysterieuze, deels met bomen overgrote tempel doelde 
namelijk als decor voor de film met Angelina Jolie, die hier overigens als een held 
wordt gezien. Ze is namelijk een groot fan van Cambodja, heeft er een 
natuurreservaat gesticht en was begin dit jaar weer in het land voor de opnames 
van de verfilming van ‘First they killed my father’ van Loung Ung over de 
verschrikkingen van het Pol Pot regime.

Het toetje van vandaag is Angkor Thom, een gedeelte van de oude stad Angkor 
dat met een acht meter hoge muur is omringt. In Angkor Thom staan 
verschillende tempels, waarvan Bayon de grootste is. De tempel heeft 54 torens 
met elk vier lachende gezichten, wat hem tot de favoriet van onze gids maakt. 
Waar de meeste tempels voorzien zijn van reliëfs met afbeeldingen van Hindoe 
sagen en mythen, bevat Bayon voorstellingen van het leven van de Khmer uit die
tijd. We zien marcherende soldaten, jagende olifanten, handel met de Chinezen 
en BBQ-ende Khmer.

{{< image classes="right fig-33" src="/images/cambodja/the_sun.jpg" thumbnail="/images/cambodja/the_sun-thumbnail.jpg" group="inline-images" title="The Sun on Pub Street">}}
De kinderen hebben het na Bayon wel gezien en bovendien lijkt het weer om te 
slaan. Nu komen de fietsen wel weer van pas, want waar Margot en de kids 
richting zwembad vertrekken, bezoeken Lonh en ik nog twee andere tempels van 
Angkor Thom. Op de terugweg houden we het niet helemaal droog, maar 
gelukkig krijgen we geen tropische bui op onze kop.

Na de niet zo memorabele lunch van vanmiddag heeft iedereen zin in iets anders 
dan rijst. Gelukkig is Siem Reap waarschijnlijk de best plek in heel Cambodja voor
internationale keuken. We komen terecht bij The Sun, een hippe tent schuin 
tegenover The Red Piano, één van de roemruchte bars op Pub Street. Ze 
schenken een behoorlijke Chileense rosé van Anakena en hebben een hele 
pagina vegetarische gerechten op het menu. Een aanrader!

{{< image classes="nocaption fancybox fig-75" src="/images/cambodja/angkor-wat-2.jpg" thumbnail="/images/cambodja/angkor-wat-2-thumbnail.jpg" group="end-gallery" title="Angkor Wat">}}
{{< image classes="nocaption fancybox fig-25" src="/images/cambodja/angkor-wat-3.jpg" thumbnail="/images/cambodja/angkor-wat-3-thumbnail.jpg" group="end-gallery" title="Angkor Wat">}}
{{< image classes="nocaption fancybox fig-25" src="/images/cambodja/angkor-wat-5.jpg" thumbnail="/images/cambodja/angkor-wat-5-thumbnail.jpg" group="end-gallery" title="Ta Promh - aka Tomb Raider Tempel">}}
{{< image classes="nocaption fancybox fig-25" src="/images/cambodja/angkor-wat-7.jpg" thumbnail="/images/cambodja/angkor-wat-7-thumbnail.jpg" group="end-gallery" title="Ta Promh - aka Tomb Raider Tempel">}}
{{< image classes="nocaption fancybox fig-50" src="/images/cambodja/angkor-wat-8.jpg" thumbnail="/images/cambodja/angkor-wat-8-thumbnail.jpg" group="end-gallery" title="Bayon, de grootste tempel van Angkor Thom">}}
{{< image classes="nocaption fancybox fig-50" src="/images/cambodja/angkor-wat-9.jpg" thumbnail="/images/cambodja/angkor-wat-9-thumbnail.jpg" group="end-gallery" title="Lachende Boeddha's in Bayon">}}
