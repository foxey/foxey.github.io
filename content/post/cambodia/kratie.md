---
keywords:
- reisverhalen
categories:
- cambodja
archives:
- 2016
title: Kratie
date: 2016-07-21T12:00:00Z
thumbnailImagePosition: left
thumbnailImage: /images/cambodja/kratie-750.jpg
coverImage: /images/cambodja/kratie-cover.jpg
metaAlignment: center
---

## Woensdag 20 juli

We zijn inmiddels niet meer de enige gasten in ons Communistische resort, een 
groep bikers uit Thailand heeft zich bij ons gevoegd. Lonh, onze gids, is diep 
onder de indruk van hun BMW tour motoren, die met een prijskaartje van zo’n 
€30k ver buiten zijn bereik liggen. Vandaag hebben we weer een reisdag. We 
verlaten Mondulkiri voor een rit naar Kratie, een plaatsje aan de Mekong dat haar
plek op de wereldkaart te danken heeft aan de beroemde en inmiddels met 
uitsterven bedreigde Irrawaddy dolfijnen.

De gids, die er voortdurend alles aan doet om het ons optimaal naar de zin te 
maken (soms leidt dat tot wat gênante situaties), heeft het weer prima gepland. 
We arriveren precies op tijd voor de lunch. Eigenlijk staat de boottocht naar de 
dolfijnen pas voor overmorgen op het programma, maar om de kans op een 
ontmoeting te maximaliseren stelt hij voor om na de lunch een eerste keer te 
proberen. Mochten we ze dan niet tegenkomen, proberen we het over twee 
dagen nog een keer.

{{< image classes="fig-50" src="/images/cambodja/kratie-1.jpg" thumbnail="/images/cambodja/kratie-1-thumbnail.jpg" group="inline-images" title="Irrawaddy dolfijnen spotten bij Kratie">}}
{{< image classes="fig-50" src="/images/cambodja/kratie-2.jpg" thumbnail="/images/cambodja/kratie-2-thumbnail.jpg" group="inline-images" title="Turen naar de eerste dolfijn">}}

Dat laatste blijkt niet nodig, want na een half uurtje varen zien we een groepje 
van vijf of zes stuks zwemmen. Gracieus glijden ze door het water. Ik sta zo 
enthousiast te filmen, dat ik uit moet kijken dat ik niet vergeet om ze ook live te 
bewonderen. Lotte is in het begin erg benauwd dat het waggelende bootje om 
zou kunnen slaan, maar tijdens het kijken naar de dolfijnen is ze dit door haar 
opwinding snel vergeten. Een zeilvakantie in Griekenland zit er toch nog niet in, 
vrees ik.

<div class="inline-center">
<iframe name="tubeframe" width="80%" height="315" src="https://www.youtube.com/embed/0gU_GO8K0hY" frameborder="0" fs="0" rel="0" modestbranding="0" showinfo="0"></iframe>
</div>

We overnachten vannacht en morgennacht in Rajabori Villa’s, een serie prachtige
lodges op Koh Trong, een klein eiland ten hoogte van Kratie in de Mekong. Het 
eiland is op de lodges en een paar guesthouses na nog authentiek Cambodjaans 
plattenland. De lokale specialiteit is Pomelo. Hoewel we er talloze zien hangen, 
zijn ze helaas niet rijp.

<div class="inline-center">
{{< image classes="fig-50" src="/images/cambodja/kratie-3.jpg" thumbnail="/images/cambodja/kratie-3-thumbnail.jpg" group="inline-images" title="Zwembad bij Rajabori Villa's">}}
{{< image classes="fig-50" src="/images/cambodja/kratie-4.jpg" thumbnail="/images/cambodja/kratie-4-thumbnail.jpg" group="inline-images" title="Rajabori Villa's Restaurant">}}
</div>

## Donderdag 21 juli

Na het ontbijt, als de kids zich in badpak hullen voor een duik in het prachtige 
zwembad, leen ik een fiets van het hotel voor een rondje om het eiland. Een 
rondje rond het hele eiland is ongeveer zeven kilometer en voert langs talloze 
boerderijen, een paar onvermijdelijke Wats en een Vietnamees drijvend dorpje. 
{{< image classes="right fig-50" src="/images/cambodja/kratie-5.jpg" thumbnail="/images/cambodja/kratie-5-thumbnail.jpg" group="inline-images" title="Dorpsleven op het eiland">}}
Onderweg kom ik heel veel vogels en vlinders tegen. Prachtig.
Als ik terugkom bij de lodges, blijkt dat ik nog een Vietnamese tempel heb
gemist, helemaal aan de andere kant van het eiland. Ik besluit om het rondje
nog maar een keer te fietsen, maar nu in de andere richting. Die tempel stelde
achteraf niks voor, maar een beetje beweging kan geen kwaad.

Terug bij de lodge heb ik nog net even tijd voor een lekkere duik voor we gaan 
lunchen. Dat mag ook wel, want het is ondertussen verzengend heet. Op de 
deckchair naast het zwembad heb je niet de kans om op te drogen voor het 
zweet je in straaltjes van je lijf loopt.

Ik had me erg verheugd op iets á la club sandwich, maar de kaart in de door 
Fransen gestarte lodge heeft een keur aan Cambodjaanse en Franse gerechten. 
Niet veel inspiratie voor een vegetariër. Na de lunch kopen we nog een klein 
kadootje voor Margot, die morgen jarig is en werk ik een paar dagen reisverslag 
bij onder een verkoelend briesje van de plafondventilator op de veranda bij het 
zwembad. Het zal nog wel even duren voordat de rest van de wereld kan 
meegenieten, want ook hier is de internet verbinding zo goed als afwezig. Als de 
zon straks wat zakt nemen we nog een heerlijke duik voordat we aan de borrel 
gaan. Leven als een god kan ook in Cambodja.

{{< image classes="nocaption fancybox fig-50" src="/images/cambodja/kratie-6.jpg" thumbnail="/images/cambodja/kratie-6-thumbnail.jpg" group="end-gallery" title="Typisch Cambodjaans huis">}}
{{< image classes="nocaption fancybox fig-25" src="/images/cambodja/kratie-7.jpg" thumbnail="/images/cambodja/kratie-7-thumbnail.jpg" group="end-gallery" title="Etensstalletje langs de weg">}}
{{< image classes="nocaption fancybox fig-25" src="/images/cambodja/kratie-8.jpg" thumbnail="/images/cambodja/kratie-8-thumbnail.jpg" group="end-gallery" title="Pomelo">}}
{{< image classes="nocaption fancybox fig-25" src="/images/cambodja/kratie-9.jpg" thumbnail="/images/cambodja/kratie-9-thumbnail.jpg" group="end-gallery" title="Vietnames drijvend dorp">}}
{{< image classes="nocaption fancybox fig-25" src="/images/cambodja/kratie-10.jpg" thumbnail="/images/cambodja/kratie-10-thumbnail.jpg" group="end-gallery" title="Opstopping">}}


