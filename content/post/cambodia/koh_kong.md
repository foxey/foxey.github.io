---
keywords:
- reisverhalen
categories:
- cambodja
archives:
- 2016
title: Koh Kong
date: 2016-07-29T12:00:00Z
thumbnailImagePosition: left
thumbnailImage: /images/cambodja/koh-kong-750.jpg
coverImage: /images/cambodja/koh-kong-cover.jpg
metaAlignment: center
---
Vanmorgen maken we ons op voor de langste reisdag van de vakantie: we rijden 
vandaag naar Tatai, een dorp in de Koh Kong provincie. De kortste weg is door 
het Kardemom gebergte, maar zonder four-wheel drive kun je niet over de pas. 
Onze route maakt daarom een omweg, vrijwel via Phnom Penh. Ondanks dat we 
om half acht vertrekken moeten we ons haasten om de boot van vijf uur te halen.

De chauffeur heeft het tempo er goed in en dat komt hem duur te staan: we 
worden geflitst! Volgens de politie reedt hij 80km/h waar 60 de limiet is. Schade: 
$5. Voor een chauffeur best veel, maar als we de gids vertellen wat je in 
Nederland kwijt bent voor twintig kilometer te hard kan ie het niet geloven.
Desondanks halen we de deadline niet en als we uiteindelijk rond half zeven bij 
de brug bij Tatai aankomen is de schemering al ingevallen. Het weer is er ook niet
beter op geworden en in de regen maken we de tocht naar de 4 Rivers Lodges. 

{{< image classes="fig-100 clear" src="/images/cambodja/20160729_060706.jpg" thumbnail="/images/cambodja/20160729_060706-thumbnail.jpg" group="inline-images" title="Pijpestelen">}}

De lodge heeft Filipijns management en dat merk je. Erg attente staf brengt ons 
naar onze tenten en nadat we opgefrist zijn krijgen we een culinair viergangen 
menu geserveerd, dat zonder problemen ad hoc op twee vegetariërs wordt 
aangepast. Lotte en Floor hebben een eigen tent en ondanks de regen, die van 
kwaad tot erger wordt, slaapt vannacht ieder in hun eigen bed. Chapeau!

{{< image classes="right fig-33" src="/images/cambodja/20160729_064148.jpg"
thumbnail="/images/cambodja/20160729_064148-thumbnail.jpg"
group="inline-images" title="Smileys">}}
De hele nacht komt de regen met bakken uit de hemel en ook ’s-morgens ziet de 
lucht nog egaal grauw. Op deze manier valt mijn verjaardag letterlijk in het 
water! De lodges liggen ongeveer vijftien kilometer van de kust aan de rand van 
een groot Mangrovebos. We hebben een tour door de Mangroves geboekt, maar 
met deze regen wordt dat niks. Na het prima ontbijt met smiley pancakes voor de
kids, nemen Floor en ik een kano voor een rondje rond het eiland in de rivier. 

{{< image classes="left fig-33" src="/images/cambodja/20160729_054723.jpg"
thumbnail="/images/cambodja/20160729_054723-thumbnail.jpg"
group="inline-images" title="Kajakken door de mangroves">}}
Floor heeft al de hele vakantie haar zinnen gezet op kajakken, dus een beetje 
regen laat haar niet uit het veld slaan. Halverwege het rondje neemt de regen 
gelukkig ook af en als we terugkomen bij de lodges staat de rest van de gasten 
klaar voor de tocht naar de Mangroves. We gaan er heen in de grote boot en 
nemen kano’s mee voor een peddeltocht tussen de bomen. Halverwege passeren
we een dorpje waar de bevolking leeft van de visvangst. De Mangroves zijn 
prachtig. Wat een mazzel dat we dit toch hebben kunnen meepikken.
Terug bij de lodges is het alweer borreltijd. Voor Floor en mij is een heus 
vegetarisch keuzemenu gemaakt, ik voel me helemaal jarig!

{{< image classes="fig-100 clear" src="/images/cambodja/IMG20160730065639.jpg"
thumbnail="/images/cambodja/IMG20160730065639-thumbnail.jpg"
group="inline-images" title="Na regen komt zonneschijn">}}

De volgende morgen is het opgeklaard. Gelukkig hoeven we pas om tien uur te 
vertrekken zodat we nog tijd hebben voor een ochtendduik in de rivier. Wat een 
geweldige locatie, zo midden in het regenwoud! Maar goed dat ik die driekwart 
meter lange cobra pas achteraf langs zag zwemmen...

{{< image classes="nocaption fancybox fig-100"
src="/images/cambodja/IMG20160730092049.jpg"
thumbnail="/images/cambodja/IMG20160730092049-thumbnail.jpg"
group="end-gallery" title="Genieten in de ochtendzon">}}
{{< image classes="nocaption fancybox fig-50"
src="/images/cambodja/IMG20160730093455.jpg"
thumbnail="/images/cambodja/IMG20160730093455-thumbnail.jpg"
group="end-gallery" title="Zwemmende cobra">}}
{{< image classes="nocaption fancybox fig-50"
src="/images/cambodja/IMG20160730092142.jpg"
thumbnail="/images/cambodja/IMG20160730092142-thumbnail.jpg"
group="end-gallery" title="Uitzicht vanaf het terras">}}
{{< image classes="nocaption fancybox fig-50"
src="/images/cambodja/IMG20160730100144.jpg"
thumbnail="/images/cambodja/IMG20160730100144-thumbnail.jpg"
group="end-gallery" title="Back to civilization">}}
{{< image classes="nocaption fancybox fig-50"
src="/images/cambodja/IMG20160730101914.jpg"
thumbnail="/images/cambodja/IMG20160730101914-thumbnail.jpg"
group="end-gallery" title="Zonaanbidster">}}
