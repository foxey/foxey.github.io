---
keywords:
- reisverhalen
categories:
- new-york
archives:
- 2018
title: "Wonder Walks"
date: 2018-05-04T14:01:04+02:00
thumbnailImagePosition: left
thumbnailImage: /images/new-york/grand_central-750.jpg
coverImage: /images/new-york/grand_central-cover.jpg
metaAlignment: center
---
Voor vanmorgen staat een wandeling door Midtown Manhattan op het programma en
om goed beslagen ten ijs te komen stellen de kids voor om de dag te beginnen
met bagels van [H&H Midtown Bagels](https://hhmidtownbagelseast.com) op
Columbus Avenue. Na het ontbijt nemen we de metro naar [Grand Central
Terminal](https://www.grandcentralterminal.com/). De [centrale
hal](https://photos.app.goo.gl/SB1jN4Viyy2gsJVD7) is inderdaad
erg indrukwekkend en het beschilderde plafond prachtig.


Aangezien H&H alleen _Amerikaanse koffie_ serveert en Margot en ik trek hebben
in een goeie koffie strijken we neer in de [Great Northern
Foodhall](https://www.grandcentralterminal.com/shop/great-northern-food-hall/).
Ondanks de klassieke uitstraling is het ook hier NY hip: ze doen aan factory
farming. De sla groeit in een vitrine onder rood en blauw LED licht.

{{< image classes="fig-50" src="/images/new-york/vanderbildt_hall.jpg" thumbnail="/images/new-york/vanderbildt_hall-thumbnail.jpg" group="inline-images" title="Vanderbildt Hall">}}
{{< image classes="fig-50 clear" src="/images/new-york/factory_farming.jpg" thumbnail="/images/new-york/factory_farming-thumbnail.jpg" group="inline-images" title="Factory Farming">}}

Na de koffie en cookies lopen we naar het Chrysler Building. Je kunt niet naar
boven, maar de lobby is vrij toegankelijk. De rijk versierde entree is een
prachtig voorbeeld van jaren '30 Art Deco. Hierna lopen we via [Bowery
Building](http://landmarkinteriors.nysid.net/gallery/bowery-savings-bank/),
een klassiek gebouw uit de eind van de 19<sup>e</sup> eeuw, naar de New York
Public Library.

{{< image classes="fig-50" src="/images/new-york/chrysler_building.jpg" thumbnail="/images/new-york/chrysler_building-thumbnail.jpg" group="inline-images" title="Lobby of the Chrysler Building">}}
{{< image classes="fig-50 clear" src="/images/new-york/bowery_building.jpg" thumbnail="/images/new-york/bowery_building-thumbnail.jpg" group="inline-images" title="Bowery Building (entrance)">}}

Achter de bibliotheek ligt Bryant Park, een populaire lunchbestemming voor de
_white collar_ carrièremakers. Van hieruit lopen we verder door de Diamond
District op West 47<sup>th</sup> Street richting St. Patrick's Cathedral en
het Rockefeller Center. Daar vergapen we ons in de [Lego
Store](https://www.lego.com/en-us/stores/stores/us/rockefeller-center) aan een
kopie van het winkelcentrum en aan een [Millenium
Falcon](https://shop.lego.com/en-US/Millennium-Falcon-75192) van wel 7500 stukjes.
Margot en de kids kopen alledrie een sleutelhanger. Ik wil graag een
[Benny](http://lego.wikia.com/wiki/Benny_(The_LEGO_Movie)), maar die kan ik
niet vinden.

{{< image classes="fig-25" src="/images/new-york/bryant_park.jpg" thumbnail="/images/new-york/bryant_park-thumbnail.jpg" group="inline-images" title="Bryant Park">}}
{{< image classes="fig-25" src="/images/new-york/rockefeller_center.jpg" thumbnail="/images/new-york/rockefeller_center-thumbnail.jpg" group="inline-images" title="Rockefeller Center (Lego version)">}}
{{< image classes="fig-50 clear"
src="/images/new-york/rockefeller_center_selfie.jpg" thumbnail="/images/new-york/rockefeller_center_selfie-thumbnail.jpg" group="inline-images" title="Rockefeller Selfie">}}

{{< image classes="fig-50 fancybox right" src="/images/new-york/wholefoods.jpg" thumbnail="/images/new-york/wholefoods-thumbnail.jpg" group="inline-images-2" title="Paddestoelen bij Whole Foods">}}
Het is inmiddels lunchtijd en van alle plekken onderweg vonden we Bryant Park
op afstand het meest aantrekkelijk. Aan de overkant van het park ligt een enorm
kantoor van Salesforce met onderin een filiaal van de recent door Amazon
overgenomen [Whole Foods Market](https://www.wholefoodsmarket.com/). Daar
hebben ze een uitgebreid assortiment luxe levensmiddelen en delicatessen.
Terwijl Margot en Lotte een tafeltje bezet houden gaan Floor en ik inkopen
doen. Floor heeft al snel de _take away_ sushi ontdekt, terwijl ik voor Margot
en mij bij de saladebar twee salades samenstel, die je per ons afrekent.
Halverwege onderbreken we onze lunch voor 2 minuten stilte: in Nederland is
het inmiddels acht uur en dodenherdenking.

Weer uitgerust vervolgen we onze wandeling over Broadway naar Times Square.
Een bezoek aan de USA is natuurlijk niet compleet zonder een bezoek aan de
[M&M World Store](https://www.mmsworld.com/). Drie verdiepingen, alleen maar
M&M merchandise. De kids mochten allebei een zakje M&M tappen en Lotte zwicht
ook nog voor een rood T-shirt van haar kleedgeld.

{{< image classes="fig-50" src="/images/new-york/times-square-2.jpg" thumbnail="/images/new-york/times-square-2-thumbnail.jpg" group="inline-images" title="Times Square">}}
{{< image classes="fig-50 clear" src="/images/new-york/mmsworld.jpg" thumbnail="/images/new-york/mmsworld-thumbnail.jpg" group="inline-images" title="The Wall in M&M World">}}

Het einde van de middag nadert alweer en Margot had een leuk
[restaurant](https://www.thebutchersdaughter.com/) gespot
in Nolita met een plantaardig menu. We nemen daarom de metro naar SoHo, dat
direct naast Nolita ligt en een grote hoeveelheid hippe winkels herbergt. We
lopen even de [Uniqlo](https://www.uniqlo.com/) binnen, een soort Japanse Ikea
voor kleding, die komend najaar ook een vestiging opent in de Kalverstraat.
Ondanks een veelbelovende etalage (Marvell t-shirts!) ben ik de enige die
[iets](/images/new-york/uniqlo.jpg) koopt.

{{< image classes="fig-50" src="/images/new-york/metro_broadway_la_fayette_st.jpg" thumbnail="/images/new-york/metro_broadway_la_fayette_st-thumbnail.jpg" group="inline-images" title="Bowie @ Broadway & La Fayette St">}}
{{< image classes="fig-50 clear" src="/images/new-york/levis_tailor_shop_soho.jpg" thumbnail="/images/new-york/levis_tailor_shop_soho-thumbnail.jpg" group="inline-images" title="Levi's Tailor Shop SoHo">}}

[The Butcher's Daughter](https://www.thebutchersdaughter.com/) heeft een
terras langs de weg en met dit mooie weer is dat natuurlijk _the place to be_.
Gelukkig is er nog een tafel voor vier vrij en zitten we snel aan een drankje
(een plastic beker rosé van $14!) en een bord nacho's. Wat een weelde om weer
eens door een [kaart](/images/new-york/butchers-daughter-menu.jpg) te kunnen
bladeren op zoek naar waar je zin in hebt in plaats van op zoek naar het enige
vegetarische hoofdgerecht. Margot heeft frietjes bij haar Butcher's Burger
inclusief vegan mayonaise. Die laatste is overigens verrukkelijk! Na dit
feestmaal gaan we terug naar het hotel. Morgen na het ontbijt haal ik de
huurauto voor onze trip naar Judy en Michaël in Woodbury, Connecticut.

{{< image classes="fig-50 nocaption fancybox" src="/images/new-york/the_butchers_daughter_1.jpg" thumbnail="/images/new-york/the_butchers_daughter_1-thumbnail.jpg" group="end-gallery" title="The Butcher's Daughter">}}
{{< image classes="fig-50 nocaption fancybox" src="/images/new-york/the_butchers_daughter_2.jpg" thumbnail="/images/new-york/the_butchers_daughter_2-thumbnail.jpg" group="end-gallery" title="The Butcher's Daughter">}}
{{< image classes="fig-50 nocaption fancybox" src="/images/new-york/moe_naar_het_hotel.jpg" thumbnail="/images/new-york/moe_naar_het_hotel-thumbnail.jpg" group="end-gallery" title="Moe naar het hotel">}}

