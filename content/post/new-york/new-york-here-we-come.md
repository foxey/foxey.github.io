---
keywords:
- reisverhalen
categories:
- new-york
archives:
- 2018
title: "New York, Here We Come"
date: 2018-04-29T14:01:04+02:00
thumbnailImagePosition: left
thumbnailImage: /images/new-york/central-park-750.jpg
coverImage: /images/new-york/central-park-cover.jpg
metaAlignment: center
---

Beep, beep, beep, 4:00, de wekker gaat. Het is nog midden in de nacht als we
ons klaar maken voor ons vertrek vanaf Luchthaven Zaventem. De hele reis naar
Brussel regent het pijpenstelen en ik ben blij als we rond half tien opstijgen
richting Genève. In Zwitserland is het stukken beter weer: tussen de wolken
schijnt een lekker voorjaarszonnetje.
Voor we aan boord kunnen worden we nog stevig ondervraagd door Amerikaanse
beveilingsbeamten. Het is leuk om te zien hoe goed Lotte's Engels al is! Nog
acht en een half uur zitten en dan arriveren we in _The Big Apple_!
{{< image classes="fig-100" src="/images/new-york/geneve-airport-750.jpg" thumbnail="/images/new-york/geneve-airport-thumbnail.jpg" group="inline-images" title="Vliegveld Genève">}}

Op JFK Airport hebben we toch wel vijf kwartier nodig voor we door de paspoort
controle zijn, al hadden we in tegenspraak tot alle vooroordelen van het
personeel van het Homeland Security Department een alleraardigste beamte.
Misschien helpt het ook als je als familie reist.

De taxirit naar het hotel is al een feest van herkenning. Onderweg komen we
langs het tennis stadion van Flushing Meadows en ook het Citi Field Stadion
waar Lotte en ik later deze week heen gaan. Daarna rijden we door Queens over
de Robert F. Kennedy Bridge naar Manhattan. Overal zie je die bakstenen
appartementengebouwen met hun typische Amerikaanse stalen brandtrappen. Als we
de eerste keer 5<sup>th</sup> Avenue oprijden ziet het er toch minder glamoureus uit dan
_in de film_, maar in het noorden van Manhattan is er dan ook veel minder
hoogbouw dan in het zuiden.

{{< image classes="right fig-50" src="/images/new-york/big-bang-burgers.jpg" thumbnail="/images/new-york/big-bang-burgers-thumbnail.jpg" group="inline-images" title="Diner bij Big Bang Burgers">}}
Ons hotel ligt in de Upper West Side tussen Central Park en Broadway. Het is
een levendige buurt met veel cafés en restaurantjes, naast alle ketens
natuurlijk. Als we door de taxi worden afgezet is het inmiddels half zes en
zijn we toch al bijna twintig uur onderweg. Margot en Floor zijn kapot en gaan
meteen naar bed als Lotte en ik nog de buurt in lopen voor een klein
avondmaal. We komen terecht bij [Big Bang Burgers
NYC](http://bigbangburgernyc.com), een klein hamburgertentje waar een prettig
nerdy sfeertje hangt. Onderweg naar huis pikken we nog wat yogurt met fruit
mee van de [deli](https://m.facebook.com/AmsterdamGourmet/) tegenover het
hotel.

{{< image classes="nocaption fancybox fig-25" src="/images/new-york/upper-west-side-2.jpg" thumbnail="/images/new-york/upper-west-side-2-thumbnail.jpg" group="end-gallery" title="Columbus Ave">}}
{{< image classes="nocaption fancybox fig-75" src="/images/new-york/upper-west-side.jpg" thumbnail="/images/new-york/upper-west-side-thumbnail.jpg" group="end-gallery" title="Uitzicht vanuit de hotelkamer">}}
