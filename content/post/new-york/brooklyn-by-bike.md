---
keywords:
- reisverhalen
categories:
- new-york
archives:
- 2018
title: "Brooklyn by Bike"
date: 2018-05-01T14:01:04+02:00
thumbnailImagePosition: left
thumbnailImage: /images/new-york/brooklyn-bridge-750.jpg
coverImage: /images/new-york/brooklyn-bridge-cover.jpg
metaAlignment: center
---

Het wordt weer een lange dag vandaag, want om 4:00 is iedereen wakker. Wat wel
weer handig is als je een beetje op tijd op pad wilt. De kids willen graag
bagels voor ontbijt en Lotte heeft haar oog laten vallen op [H&H Midtown
Bagels](https://www.hhmidtownbagelseast.com/menu/). Deze bagel tent ligt aan
de rand van Central Park en op weg naar het [Guggenheim
Museum](https://guggenheim.org/), onze bestemming voor deze ochtend. Nadat we
allemaal een keuze gemaakt hebben uit de 15 verschillende soorten bagels en 20
verschillende toppings zitten we aan een prima ontbijt. Het enige minpuntje:
alleen _Amerikaanse_ koffie.  Straks dus nog maar even een _decent_ cappuccino
scoren.

Het Guggenheim is pas om 10:30 open en het is prachtig weer. Geen straf dus om
met een grote omweg door Central Park naar het museum te lopen. Het voorjaar
is in New York nog iets priller dan in Rotterdam: de meeste bomen zitten
alleen nog vol knoppen en prachtige bloesem. We komen allereerst langs de
_Turtle Pond_ waar het daadwerkelijk stikt van de schildpadden. Daarna had ik
mijn zinnen gezet op _Strawberry Fields_, de herdenkingsplaats voor de
Beatles. Op Google Maps had ik een hoop foto's gezien, waarbij de plaquette
uitbunding was versierd met bloemen en er ook verschillende hippie-types
rondstruinden. Toen wij er waren was alles kaal en leeg. Een beetje
teleurstellend. Terug richting Guggenheim komen we nog langs het beeld van
Alice in Wonderland.

Voordat we het museum binnengaan halen we nog een cappuccino _with an extra
shot_ bij [Dean & Deluca](https://www.deandeluca.com) op Maddison Ave.

{{< image classes="nocaption fig-75" src="/images/new-york/central-park-2.jpg" thumbnail="/images/new-york/central-park-2-thumbnail.jpg" group="inline-images" title="Turtle Pond - Central Park">}}
{{< image classes="nocaption fig-25" src="/images/new-york/turtle.jpg" thumbnail="/images/new-york/turtle-thumbnail.jpg" group="inline-images" title="Turtle - Central Park">}}
{{< image classes="nocaption fig-25" src="/images/new-york/imagine.jpg" thumbnail="/images/new-york/imagine-thumbnail.jpg" group="inline-images" title="Strawberry Field">}}
{{< image classes="nocaption fig-75" src="/images/new-york/alice.jpg" thumbnail="/images/new-york/alice-thumbnail.jpg" group="inline-images" title="Alice in Wonderland">}}

Het Guggenheim Museum is een schitterend en intrigerend gebouw, dat op zich al
de moeite van een bezoek waard is. In de centrale hal spiraalt een gallerij
omhoog tot aan de lichtkoepel boven in het dak. Een perfecte ruimte voor het
vertellen van een verhaal. Het verhaal dat getoond werd tijdens on bezoek was
dat van [Dahn Vo](https://www.guggenheim.org/exhibition/danh-vo), een Deense
kunstenaar, geboren in 1975 in Vietnam. Aan de hand van ogenschijnlijk
willekeurige voorwerpen schetst hij een beeld van de impact van de
_wereldgeschiedenis_ op zijn leven.

{{< image classes="nocaption fig-50" src="/images/new-york/guggenheim-1.jpg" thumbnail="/images/new-york/guggenheim-1-thumbnail.jpg" group="inline-images" title="Guggenheim">}}
{{< image classes="nocaption fig-50" src="/images/new-york/guggenheim-2.jpg" thumbnail="/images/new-york/guggenheim-2-thumbnail.jpg" group="inline-images" title="Guggenheim">}}

We hebben voor vanmiddag een fietstour geboekt bij [Baja
Bikes](http://bajabikes.eu). De metrorit van Manhatten naar Brooklyn verloopt
vlot, dus hebben we voor we vertrekken nog tijd voor een heerlijke wrap bij
[Taheni](https://taheni.com), een Mediterraans restaurant om de hoek bij het
<a
href="https://www.google.com/maps/place/473+President+St,+Brooklyn,+NY+11215,+Verenigde+Staten/@40.6452228,-74.015037,12z">meeting
point</a> in Brooklyn. Brooklyn is een mix van verschillende wijken variërend
van superluxe huizen tot vervallen pakhuizen aan de Hudson, waar de
benedenverdieping onder water loopt als het stormt en de wind verkeerd staat.
We vertrekken door Sacket Street richting de Hudson. Een woning hier kost
gemiddeld $3.5M en is dus alleen bereikbaar voor veelverdieners, die overigens
wel hun hele carrière hun hypotheek aan het afbetalen zijn en dan na hun
pensionering vaak verhuizen naar bijvoorbeeld Florida met de opbrengst van hun
huis als pensioen. Over de Van Brunt Street, één van de vele straten, die
vernoemd zijn naar Hollandse emigranten, rijden we naar de <a
href="ihttps://www.google.com/maps/place/Brooklyn+Waterfront+Artists/@40.6736093,-74.0170667,18z">Brooklyn Waterfront
Artists</a>, waar je vanaf de kade het Vrijheidsbeeld kunt zien liggen. Hier
vind je ook de pakhuizen die nog regelmatig onderlopen. Van hieruit rijden we
langs de Hudson naar het Brooklyn Bridge Park. Op Pier 5, waar openbare
sportvelden zijn gemaakt heb je een spectaculair uitzicht op Manhattan. Ook
zie je naar het Westen Governors Island liggen, een voormalige marinebasis en
tegenwoordig een populaire weekendbestemming voor New Yorkers.

{{< image classes="nocaption fancybox fig-50" src="/images/new-york/brooklyn-by-bike.jpg" thumbnail="/images/new-york/brooklyn-by-bike-thumbnail.jpg" group="end-gallery" title="Vertrek op de fiets">}}
{{< image classes="nocaption fancybox fig-50" src="/images/new-york/brooklyn.jpg" thumbnail="/images/new-york/brooklyn-thumbnail.jpg" group="end-gallery" title="Sacket St. - Upperclass straat in Brooklyn (met fietspad!)">}}
{{< image classes="nocaption fancybox fig-20" src="/images/new-york/brooklyn-warehouses-2.jpg" thumbnail="/images/new-york/brooklyn-warehouses-2-thumbnail.jpg" group="end-gallery" title="Pakhuizen aan de Hudson">}}
{{< image classes="nocaption fancybox fig-20" src="/images/new-york/brooklyn-warehouses-1.jpg" thumbnail="/images/new-york/brooklyn-warehouses-1-thumbnail.jpg" group="end-gallery" title="Pakhuizen aan de Hudson">}}
{{< image classes="nocaption fancybox fig-20" src="/images/new-york/brooklyn-bridge-2.jpg" thumbnail="/images/new-york/brooklyn-bridge-2-thumbnail.jpg" group="end-gallery" title="Zicht op Manhattan achter de Brooklyn Bridge">}}
{{< image classes="nocaption fancybox fig-20" src="/images/new-york/brooklyn-bridge-3.jpg" thumbnail="/images/new-york/brooklyn-bridge-3-thumbnail.jpg" group="end-gallery" title="Per fiets over de Brooklyn Bridge">}}
{{< image classes="nocaption fancybox fig-20" src="/images/new-york/chinatown.jpg" thumbnail="/images/new-york/chinatown-thumbnail.jpg" group="end-gallery" title="Chinatown">}}

Nadat we onder de Brooklyn Bridge zijn door gefietst rijden we door DUMBO
(<b>D</b>own <b>U</b>nder the <b>M</b>anhattan <b>B</b>ridge <b>O</b>verpass),
een voormalige fabriekswijk, maar nu met de thuisbasis van meer dan 500 tech
bedrijven het _Silicon Valley_ van New York. Vanaf hier steken we de
Hudson over via de Manhatten Bridge, waar we Chinatown in duiken. Waar deze
wijk in de jaren 80 van de vorige eeuw werd geteisterd door criminaliteit is
het tegenwoordig één van de vele toeristische trekpleisters.

{{< image classes="fancybox fig-100" src="/images/new-york/manhattan-panorama.jpg" thumbnail="/images/new-york/manhattan-panorama-thumbnail.jpg" group="inline-images-2" title="Panorama op Manhattan vanaf Brooklyn">}}
{{< image classes="fancybox fig-100" src="/images/new-york/brooklyn-bridge-panorama.jpg" thumbnail="/images/new-york/brooklyn-bridge-panorama-thumbnail.jpg" group="inline-images-2" title="Panorama vanaf het midden van de Brooklyn Bridge">}}

Ten zuiden van China Town, rond het Thomas Paine Park, is een hoge
concentratie overheidsgebouwen. Op de voorgevel van het stadskantoor aan de
Centre Street staat 'New Amsterdam' en een aantal wapens van Amsterdam. Midden
op het plein krijgt één van onze tourgenoten een lekke band. Gelukkig heeft de
gids een reserve binnenband bij zich. Helaas... de bandenlichters is 'ie
vergeten. Niet getreurd, op het plein staan ook zeker 40 Citi Bikes. Alleen
laat de techniek ons in de steek, want de betaalpaal houdt stug vol dat er 0
fietsen beschikbaar zijn. Als _last resort_ neemt de gids één van de dames
achterop, zodat we de rit kunnen vervolgen. Aan de andere kant van de Brooklyn
Bridge staat iemand van de verhuur met een vervangende fiets.

{{< image classes="fig-50" src="/images/new-york/threes-brewing-1.jpg" thumbnail="/images/new-york/threes-brewing-1-thumbnail.jpg" group="inline-images-3" title="Diner at Threes Brewing">}}
{{< image classes="fig-50" src="/images/new-york/threes-brewing-2.jpg" thumbnail="/images/new-york/threes-brewing-2-thumbnail.jpg" group="inline-images-3" title="Threes Brewing Bar">}} 

Rond half zes zijn we weer bij het meeting point. Het is nog steeds zeker
25&deg;C en we hebben trek in een koel drankje. De gids wijst ons op [Threes
Brewing](https://www.threesbrewing.com), een kleine brouwerij met een terras
in de achtertuin. De dames gaan aan de ijsthee en ik laat me verleiden tot een
IPA. Ze hebben er zoveel dat ik vergeten ben welke. Misschien was het wel een
[I Hate Myself](https://untappd.com/b/threes-brewing-i-hate-myself/1041769). 
Na wat _extended_ borrelhappen en een Burger voor de kids gaan we terug
richting Manhattan voor een welverdiende nachtrust.

{{< image classes="fig-100" src="/images/new-york/manhattan-sunset.jpg" thumbnail="/images/new-york/manhattan-sunset-thumbnail.jpg" group="inline-images-4" title="Manhattan Sunset">}} 

