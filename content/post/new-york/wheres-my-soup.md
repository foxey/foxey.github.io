---
keywords:
- reisverhalen
categories:
- new-york
archives:
- 2018
title: "Where's my soup!?"
date: 2018-05-03T14:01:04+02:00
thumbnailImagePosition: left
thumbnailImage: /images/new-york/moma-1-750.jpg
coverImage: /images/new-york/moma-1-cover.jpg
metaAlignment: center
---
{{< image classes="fig-50 right" src="/images/new-york/love.jpg" thumbnail="/images/new-york/love-thumbnail.jpg" group="inline-images" title="LOVE">}}
De bioklok is nog steeds niet helemaal aangepast, dus zijn we al weer vroeg
uit de veren. Voor vandaag heeft Lotte een [hippe
bakkerij](http://www.lepainquotidien.com/store/72nd-central-park-west/)
uitgezocht. Mijn keuze valt op een breakfast special met Kale Salad with
ancient grains and sweet potatoes. Heerlijk, al had een glas witte wijn hier
beter bij gepast dan een cappuccino.

Na het ontbijt nemen we de bus naar het
[MoMa](https://www.moma.org). Dat duurt wel een stuk langer, maar dan heb je
wel uitzicht. Zo rijden we bijvoorbeeld langs The New York Philharmonic.  Het
MoMa is pas om 10:30 open. We hebben nog tijd voor een cappuccino bij
Starbucks and een selfie bij het [LOVE
standbeeld](https://en.m.wikipedia.org/wiki/Love_(sculpture)) op
6<sup>th</sup> Avenue.

Het museum zelf is behoorlijk weggestopt tussen de
wolkenkrabbers, maar heeft wel een behoorlijke beeldentuin en een
indrukwekkende vide binnen. Aan de overkant van de straat staan prachtige oude
appartementen.  Het MoMa geeft een mooi overzicht van moderne kunst van de
laatste anderhalve eeuw met toppers als Van Gogh, Monet, Picasso en meer
moderne schilders als Jackson Pollock, Roy Lichtenstein en Andy Warhol. Ik had
me al helemaal verheugd om een keer een blik op de _originele_ Campbell Soup
blikken van Warhol te kunnen werpen, maar groot was mijn teleurstelling toen
ik ontdekte dat juist dit schilderij is uitgeleend aan [Fondation Louis
Vuitton](http://www.fondationlouisvuitton.fr/en/expositions/exposition-moma0.html)
in Parijs!

{{< image classes="nocaption fancybox fig-50" src="/images/new-york/moma-2.jpg" thumbnail="/images/new-york/moma-2-thumbnail.jpg" group="inline-images-1" title="Moma Sculpture Garden">}}
{{< image classes="nocaption fancybox fig-25" src="/images/new-york/moma-6.jpg" thumbnail="/images/new-york/moma-6-thumbnail.jpg" group="inline-images-1" title="">}}
{{< image classes="nocaption fancybox fig-25" src="/images/new-york/moma-5.jpg" thumbnail="/images/new-york/moma-5-thumbnail.jpg" group="inline-images-1" title="">}}
{{< image classes="nocaption fancybox fig-25" src="/images/new-york/moma-4.jpg" thumbnail="/images/new-york/moma-4-thumbnail.jpg" group="inline-images-1" title="">}}
{{< image classes="nocaption fancybox fig-25" src="/images/new-york/moma-8.jpg" thumbnail="/images/new-york/moma-8-thumbnail.jpg" group="inline-images-1" title="">}}
{{< image classes="nocaption fancybox fig-25" src="/images/new-york/moma-3.jpg" thumbnail="/images/new-york/moma-3-thumbnail.jpg" group="inline-images-1" title="">}}
{{< image classes="nocaption fancybox fig-25" src="/images/new-york/moma-7.jpg" thumbnail="/images/new-york/moma-7-thumbnail.jpg" group="inline-images-1" title="">}}
{{< image classes="nocaption fancybox fig-25" src="/images/new-york/moma-9.jpg" thumbnail="/images/new-york/moma-9-thumbnail.jpg" group="inline-images-1" title="">}}
{{< image classes="nocaption fancybox fig-25 clear" src="/images/new-york/moma-10.jpg" thumbnail="/images/new-york/moma-10-thumbnail.jpg" group="inline-images-1" title="">}}

Het MoMa heeft ook een souvenir winkel met een uitgebreide collectie aan boeken,
kaarten en design. Helaas zijn de prijzen wel ongeveer het dubbele van wat je
betaalt als je dezelfde spullen ergens anders online bestelt. Toch kopen de
dames allebij wat kleinigheden als aandenken. Inmiddels is het ongeveer 12:30 en
moeten we kiezen tussen lunchen in de buurt van het MoMa of eerst richting
Chelsea, waar we over de High Line richtig Greenwich Village willen lopen.

{{< image classes="fig-50 right" src="/images/new-york/chelsea-1.jpg" thumbnail="/images/new-york/chelsea-1-thumbnail.jpg" group="inline-images" title="443 W 22nd St - Chelsea">}}
We kiezen voor het laatste en dat pakt goed uit. Vlak bij één van de opgangen
van de High Line zit [Pepe Giallo](http://www.pepegiallo.com), een leuke
Italiaan. Na een pasta en een pizza gaan we bij 23<sup>rd</sup> Street de High
Line op. De High Line is het 2,3 km lange viaduct van een voormalige
goederenspoorlijn, die na 30 jaar ongebruikt verval in 2014 als park is
gerenoveerd. Vanwege het mooie weer is het park enorm druk, maar desondanks is
het een leuke wandeling naar Gansevoort Street, net ten noorden van Greenwich
Village.

{{< image classes="fig-50" src="/images/new-york/chelsea-2.jpg" thumbnail="/images/new-york/chelsea-2-thumbnail.jpg" group="inline-images" title="10th Ave - Chelsea">}}
{{< image classes="fig-50 clear" src="/images/new-york/highline.jpg" thumbnail="/images/new-york/highline-thumbnail.jpg" group="inline-images" title="the High Line">}}

Greenwich Village is het hart van de Jazz scene in New York en huist de beroemde
Blue Note Bar. Ook is er in de '70-er jaren de eerste Gay Pride gehouden voor de
Stonewall Inn. Lotte en Floor hebben alleen andere plannen. Vlak onder
Washington Square Park zit [DO Cookie Dough
Confections](https://www.cookiedonyc.com), dat ze kennen van Youtube filmpjes.
Bij de naam had er bij mij al een alarmbel af moeten gaan, maar omdat ik zo'n
zin had in een ijsje kwam de boodschap niet over. Nogal een teleurstelling
wanneer je verwacht een lepel chocoladeijs te nemen en het blijkt rauw
koekjesdeeg. De dames zijn alleen wel in hun nopjes, dus dit bucketlist item kan
ook weer afgestreept.

{{< image classes="fig-75 nocaption" src="/images/new-york/do-1.jpg" thumbnail="/images/new-york/do-1-thumbnail.jpg" group="inline-images" title="bleh">}}
{{< image classes="fig-25 nocaption clear" src="/images/new-york/do-2.jpg" thumbnail="/images/new-york/do-2-thumbnail.jpg" group="inline-images" title="heppie">}}

Na al het wandelen zijn we er wel aan toe om even uit te puffen en zowaar vinden
we in [Washington Square
Park](https://www.nycgovparks.org/parks/washington-square-park) nog een vrij bankje in de schaduw. Het park is een
populaire trekpleister voor locals en biedt een prachtig doorkijkje langs de
fontein door een triomfboog naar het Empire State Building. Waarschijnlijk kun
je hier meer dan een [miljoen
foto's](https://www.google.com/search?q=washington+square+park+view+on+empire+state+building&tbm=isch)
van vinden, maar bij die van mij zit de fontein voor de wolkenkrabber.

{{< image classes="fig-33 right" src="/images/new-york/rosemarys.jpg" thumbnail="/images/new-york/rosemarys-thumbnail.jpg" group="inline-images" title="Rosemary's">}}
De dag zit er alweer bijna op en onderweg naar de metro komen we langs
[Rosemary's](http://rosemarysnyc.com). Daar hebben ze tot 18:00 happy hour.
Aangezien we vanmiddag redelijk laat warm gegeten hebben, hebben we genoeg aan
één van de antipasti schotels met een heerlijk glas rosé.

Floor wil nog erg graag een [Tarte
concealer](https://tartecosmetics.com/EU/en_NL/makeup/face/concealer/) kopen, wat gisteren bij Times Square
niet is gelukt. Online heeft ze gezien dat ze die wel bij Ulta Beauty op East
86<sup>th</sup> St. verkopen. Aangezien Margot geen puf meer heeft voor nog een
expeditie, ga ik samen met Floor op jacht. Een dik uur later staan we tevreden
bij de bushalte voor de bus door Central Park. Met een concealer op zak.

Om mijn [teleurstelling](https://www.cookiedonyc.com) van vanmiddag te verwerken
haal ik nog een _echt_ ijsje bij [Amorino](https://www.amorino.com/) om de hoek
van het hotel. Heerlijk! Morgen alweer de laatste volle dag in _the big apple_.

{{< image classes="fancybox fig-50" src="/images/new-york/washington-sq-park.jpg" thumbnail="/images/new-york/washington-sq-park-thumbnail.jpg" group="end-gallery" title="Washington Square Park">}}
{{< image classes="nocaption fancybox fig-50" src="/images/new-york/greenwhich-village.jpg" thumbnail="/images/new-york/greenwhich-village-thumbnail.jpg" group="end-gallery" title="Greenwhich Village">}}
{{< image classes="fancybox fig-50" src="/images/new-york/blue-note.jpg" thumbnail="/images/new-york/blue-note-thumbnail.jpg" group="end-gallery" title="Jazz Capital of the World">}}
