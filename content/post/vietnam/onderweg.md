---
keywords:
- reisverhalen
categories:
- vietnam
archives:
- 2009
title: Onderweg
date: 2009-04-12 09:46:22 +0100
thumbnailImagePosition: left
thumbnailImage: /images/vietnam/onderweg-750.jpg
coverImage: /images/vietnam/onderweg-cover.jpg
metaAlignment: center
---

{{< image classes="right fig-50" src="/images/vietnam/op_schiphol.jpg" thumbnail="/images/vietnam/op_schiphol-thumbnail.jpg" group="inline-images" title="Onderweg!">}}
Om de reis relaxed te laten beginnen zijn we per taxi naar Schiphol gereden.
Onze vlucht naar Bangkok  vertrekt om 20:45 dus proberen we rond 18:00 op
Schiphol te zijn. Dat lukt prima. Na de check-in hebben we nog snel even tijd
voor een maaltijd. Wat is de kwaliteit van het eten toch beroerd op Schiphol...
De kinderen zijn erg enthousiast over alle vliegtuigen, maar vooral over de
"platte roltrappen". Wanneer we rond 21:00 opstijgen zijn ze zo bekaf dat ze
vrijwel direct gaan slapen. Dat valt al weer mee! Wat minder meevalt is Lotte's
virusinfectie. Ze heeft er nu al voor de derde keer dit jaar last van en iedere
keer heeft ze een week koorts. Het is gisteren begonnen, dus we hebben nog wat
dagen voor de boeg.

{{< image classes="left fig-50" src="/images/vietnam/floor_in_bangkok.jpg" thumbnail="/images/vietnam/floor_in_bangkok-thumbnail.jpg" group="inline-images" title="Floor in Bangkok">}}
Wanneer we in Bangkok aankomen is het rond 12:00. De transfer verloopt vlotjes,
maar Lotte heeft ondertussen behoorlijke koorts (waarom dit de thermometer niet
in de handbagage) en krijgt overal uitslag. Dan is een 5,5 uur stop-over nog
niet zo erg, want we besluiten toch maar even een dokter op te zoeken. Er
blijkt een prima medische post op het vliegveld, waar we door 3 alleraardigste
Thaise dames worden geholpen. Ze weten met koude compressen de koorst van 38.8°
naar 38.1° af te zwakken en met een flesje Nurofen gaan we weer verder op weg.
Zondagavond arriveren we in Hanoi, waar we door onze gids met een groot boeket
worden opgewacht. Lotte en Floor vinden het prachtig, want het boeket is roze.
Wij moeten nog wel even wennen aan het reizen met een gids in plaats van met de
rugzak op zoek naar een hostel.
