---
keywords:
- reisverhalen
categories:
- vietnam
archives:
- 2009
title: Mekong Delta
date: 2009-05-01 12:00:00 +0100
thumbnailImagePosition: left
thumbnailImage: /images/vietnam/mekong-750.jpg
coverImage: /images/vietnam/mekong-cover.jpg
metaAlignment: center
---

{{< image classes="right fig-50" src="/images/vietnam/poprice.jpg" thumbnail="/images/vietnam/poprice-thumbnail.jpg" group="inline-images" title="Rijst poffen">}}
Na de vermoeiende dag in Ho Chi Min City hebben we vandaag weer een reisdag.
Vanavond komen we in onze voorlaatste bestemming aan: Can Tho, de hoofdstad van
de Mekong Delta provincie. Halverwege de reis stoppen we in een dorpje om een
boottocht over de Mekong Delta te maken. Bij de eerste stop zien we hoe
rijstpapier wordt gemaakt. Ook zijn er demonstraties van het maken van een
soort toffees van gekarameliseerde kokosmelk en het maken van gepofte rijst.
Vooral dat laatste ziet er specticulair uit: in een wok van ongeveer een meter
doorsnede wordt een hoveelheid zand heet gemaakt. Vervolgens voegt de kok een
portie ongepelde rijst toe. Door de gelijkmatige warmteoverdracht van het zand
wordt de rijst gepoft en laat het bruine vliesje los. Daarna wordt het
zand-rijst mengsel in een fijne zeef geschept, waardoor het zand weer terug in
de wok stroomt. Een tweede, grovere zeef scheidt vervolgens de gepofte rijst
van de vliesjes. De laatste wordt weer gebruikt als brandstof voor het
verhitten van de wok. De gepofte rijst wordt met suikerstroop en wat gehakte
pinda's tot koeken geperst. Lotte staat met haar neus vooraan en vindt het
helemaal prachtig dat ze nu weet hoe haar rijstwafels, die ze mee naar school
krijgt worden gemaakt.

Hierna varen we verder richting het restaurant, waar we ons een lunch met
typische specialiteiten van de Mekong Delta wacht. Voordat we aan tafel kunnen,
krijgen we wel eerst nog een kleine demonstratie van het regenseizoen: we
zitten nog maar net weer in de boot, wanneer een tropische bui lostbarst. Voor
we het weten zijn we, ondanks het afdakje op de boot, drijfnat. Het regent zo
hard, dat de stuurman ons naar een luwe plek loodst om de ergste regen uit te
zitten. Floor vindt het allemaal prachtig, maar Lotte schreeuwd het uit van
angst. Zoals de meeste tropische buien is ook deze binnen een kwartier vrijwel
voorbij en varen we naar het restaurant. Onderweg zien we dat de Mekong hier
een echte levensader is: de rivier is transportweg, viswater, waswater, riool
en irrigatiebron.

{{< image classes="fancybox fig-50" src="/images/vietnam/raining_season1.jpg" thumbnail="/images/vietnam/raining_season1-thumbnail.jpg" group="inline-images" title="Regentijd">}}
{{< image classes="fancybox nocaption fig-50 clear" src="/images/vietnam/raining_season2.jpg" thumbnail="/images/vietnam/raining_season2-thumbnail.jpg" group="inline-images" title="Regentijd">}}

Net voor we bij het restaurant aankomen barst de regen weer los en onder een
paraplu rennen we naar de veranda, waar we onder meer zelf-rol loempia's met
Olifantsoorvis eten. Na het eten griezelen de kinderen nog even bij het hok,
waarin een paar meter Python ligt. Ieder zijn eigen voorkeur qua huisdieren...

Na de lunch varen we nog een eind verder over de Mekong en worden we in een
ander stadje weer door het busje opgepikt, dat ons in de loop van de midag
afleverd bij het Saigon Can Tho Hotel in Can Tho. Voordat we gaan eten bij So
Hom in de voormalige markt, prachtig gelegen aan de rivier, lopen we nog een
stukje door het stadje en over ve markt, waar een bonte verzameling groente,
fruit, vlees en visverkopers hun waar aanprijst. In Can Tho hebben we voor het
eerst deze reis last van de muggen en prompt zijn we niet voorbereid: Margot is
een easy target in een korte jurk zonder DEET. Dat overkomt ons niet meer!

De volgende morgen bezoeken we eerst de drijvend markt. Deze collectie houten
jonken fungeert als een soort groothandel voor groenten en fruit: 's-morgens
leveren de boeren in kleine bootjes hun oogst af en in de loop van de dag wordt
deze weer verkocht aan een ieder die zich komt melden. De handelaren houden er
een grappig gebruik op na om duidelijk te maken wat ze verkopen: op de
voorplecht van elke boot prijkt een bamboestok, waaraan een "sample" van de te
verkopen waar hangt: pompoenen, zoete aardappels, ananassen en meer. Later
leggen we aan en leidt Mr. Do ons door de velden met fruitbomen. De Mekong
Delta wordt de fruitbasket van Vietnam genoemd en met rede: we zien bananen,
durian, Jackfruit, qumquat, limes, mango's, papaya's. We proeven ook Jackfruit:
het vruchtvlees rond de zaden heeft een geparfumeerde smaak. Niet onprettig,
maar ook niet zo spectaculair, dat we een Jackfruit mee naar huis gaan proberen
te nemen.

{{< image classes="fancybox fig-50" src="/images/vietnam/floating_market.jpg" thumbnail="/images/vietnam/floating_market-thumbnail.jpg" group="inline-images" title="Drijvende markt">}}
{{< image classes="fancybox nocaption fig-50 clear" src="/images/vietnam/floating_market2.jpg" thumbnail="/images/vietnam/floating_market2-thumbnail.jpg" group="inline-images" title="Drijvende markt">}}

Margot heeft niet te best geslapen en als we terugkomen eten we snel een hapje
en gaan terug naar de hotelkamer. Terwijl Margot een dutje doet en ik het
reisverslag bijwerk, ontfermen Lotte en Floor zich over de kokossnoepjes die we
gisteren gekocht hebben. Na een uur ligt hun kamer volledig bezaaid met
papiertjes. Het is een wonder dat niet alle snoepjes op zijn! Ze vermaken zich
prima met zijn tweeÃ«n en daarom blijven we tot de avond invalt loom hangen op
de kamer.

Om een uur of zes betrekt de lucht weer en haasten we ons naar een restaurant
in een mooi Frans gebouw. Nam Bo heeft tot onze verrassing dezelfde kaart als
So Hom: blijkbaar heben ze dezelfde eigenaar. We eten heerlijke loempia's en
garnalen terwijl buiten de regen weer met bakken uit de hemel valt. Als we
terug lopen is het weer droog: mazzel!

