---
keywords:
- reisverhalen
categories:
- zuid-afrika
archives:
- 2011
title: Umhlanga Rocks
date: 2011-08-18 21:10:34 +0100
thumbnailImagePosition: left
thumbnailImage: /images/zuid-afrika/jessicas-inside-750.jpg
coverImage: /images/zuid-afrika/jessicas-inside-cover.jpg
metaAlignment: center
---

Het is tweeëneenhalf uur rijden van St. Lucia naar Umhlanga Rocks, een typische badplaats vlak ten zuiden van Durban met de bekende hotel hoogbouw.  <i>Not our cup of tea</i>, maar het is maar voor één nachtje. We logeren bij <a href="http://www.jessicaskzn.co.za/">Jessica's</a>. Als we de straat inrijden, zien we alleen muren, hekken en prikkeldraad. Een typische Zuid-Afrikaanse blanke wijk.<!--more-->

{{< image classes="right fig-50" src="/images/zuid-afrika/jessicas-outside.jpg"
thumbnail="/images/zuid-afrika/jessicas-outside-thumbnail.jpg" group="inline-images" title="Hoge muren in Umhlanga Rocks">}}
Het is tweeëneenhalf uur rijden van St. Lucia naar Umhlanga Rocks, een typische badplaats vlak ten zuiden van Durban met de bekende hotel hoogbouw.  <i>Not our cup of tea</i>, maar het is maar voor één nachtje. We logeren bij <a href="http://www.jessicaskzn.co.za/">Jessica's</a>. Als we de straat inrijden, zien we alleen muren, hekken en prikkeldraad. Een typische Zuid-Afrikaanse blanke wijk. Ik vraag me af of ik er aan zou wennen als ik hier wat langer zou zitten. Achter het electrische hek heeft Jessica een waar paradijsje gemaakt, met een zwembad, grote veranda en veel palmen. De kamers ademen jaren-50 sfeer uit en de badkamers zouden van mijn oma geweest kunnen zijn. Eén helemaal roze en de andere blauw (net als in <a href="http://annie-mg.com/bibliografie/otje/">Otje</a> vindt Lotte). De kinderen vinden het prachtig.

{{< image classes="left fig-50" src="/images/zuid-afrika/pretty-pink.jpg"
thumbnail="/images/zuid-afrika/pretty-pink-thumbnail.jpg" group="inline-images" title="Mooi Roze (1959)">}}

Als we het centrum in rijden voor een kleine warme maaltijd blijkt het beeld van de kustplaats compleet: Kentucky Fried Chicken, Wimpies en zelfs een Hooters. We landen bij <a href="http://www.tripwolf.com/en/guide/show/659618/South-Africa/KwaZulu-Natal-coast/Umhlanga-Rocks/Cottonfields">Cotton Fields</a>. Volgens de Rough Guide is dit een populair en gezellige bistro, maar als we binnenkomen blijken we in een sportcafé ze zijn beland. Compleet met grote schermen, serveersters in voetbaltenue en voetbalfans, die de Bundesliga aan het kijken zijn met een halve liter <a href="http://nl.wikipedia.org/wiki/Mojito">Mojito</a> (ZAR 25!) in de hand. Gelukkig kun je er ook nog eten en zien we onder het genot van lasagne en een hamburger Arjan Robben en Co. verliezen van Mönschengladbach.

{{< image classes="fig-100" src="/images/zuid-afrika/cotton-fields_0.jpg"
thumbnail="/images/zuid-afrika/cotton-fields_0-thumbnail.jpg" group="inline-images" title="Voetbaldiner">}}

De volgende morgen vertrekken we na het ontbijt richting vliegveld. Nog twee dagen en dan zit het er alweer op.
