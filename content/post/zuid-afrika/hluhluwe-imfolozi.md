---
keywords:
- reisverhalen
categories:
- zuid-afrika
archives:
- 2011
title: Hluhluwe-Imfolozi
date: 2011-08-11 21:23:04 +0100
thumbnailImagePosition: left
thumbnailImage: /images/zuid-afrika/grooot-750.jpg
coverImage: /images/zuid-afrika/grooot-cover.jpg
metaAlignment: center
---

Rond half vijf komen we bij de gate van het park. Een mooie tijd, want wanneer
de zon onder gaat zijn veel dieren actiever dan midden op de dag. Als we na een
kwartier nog niets gezien hebben worden de kinderen ongedurig en vraagt Floor:
"Papa, waar blijven die giraffen nou?". Stom toevallig zie ik op dat zelfde
moment er vier in de verte. Vlak later zien we nog twee zwarte beesten in de
verte (neushorens dachten we, maar later blijkt dat het <a
href="http://nl.wikipedia.org/wiki/Kafferbuffel">buffels</a> zijn).

{{< image classes="left fig-50" src="/images/zuid-afrika/girafzetting.jpg"
thumbnail="/images/zuid-afrika/girafzetting-thumbnail.jpg"
group="inline-images" title="Girafzetting">}} Niet heel veel later zien we een
hele serie giraffen vlak langs de weg.  Wanneer deze recht voor onze auto de
weg oversteken en er aan de overkant ook nog twee zebra's staan kan onze safari
al niet meer stuk. Op weg naar de lodge komen we later ook nog een hyena tegen.
Geen slechte score voor een stelletje amateurs.

We slapen in het <a
href="http://www.kznwildlife.com/index.php?/Hluhluwe-Game-Reserve.html">Hilltop
Camp</a>, het grootste kamp in het park, met een restaurant. Ons huisje ligt
aan het uiteinde van het kamp en heeft vanuit de woonkamer en het terras een
fenomenaal uitzicht. Dat wij een van de vier huisjes met uitzicht hebben danken
we aan de perfecte hulp van mijn zus. We gaan vroeg onder de wol, want morgen
is het zelfs om vijf uur op: we worden om tien voor zes verwacht voor de
<i>morning drive</i>.

{{< image classes="right fig-50" src="/images/zuid-afrika/sunrise-2.jpg" thumbnail="/images/zuid-afrika/sunrise-2-thumbnail.jpg" group="inline-images" title="Runrise">}}
Als we om zes uur het kamp uitrijden staan we direct voor een kudde van zo'n
dertig bulafo's. Kun karakteristieke koppen steken prachtig af tegen het
ochtendrood. Helaas is het nog te donker voor een scherpe foto. Honderd meter
verderop staat een groep olifanten langs de weg. Het is echt ongelooflijk
hoeveel wild in het park rondloopt!

Verschillende <a href="http://af.wikipedia.org/wiki/Rooibok">impala</a>'s, <a
href="http://nl.wikipedia.org/wiki/Nyala_%28antilope%29">nyala</a>'s en drie <a
href="http://nl.wikipedia.org/wiki/Witte_neushoorn">witte neushoorns</a> later
heeft de ranger opeens druk contact over de portofoon. "I have a surprise for
you" meldt hij en vervolgens scheurt hij met een rotvaart er vandoor. Het
komende kwartier wanen we ons in de Paris-Dakar rally. Met 70 km/u razen we
langs een paar giraffen (<i>"Never mind, you'll see something much beter in a
moment"</i>). Wanneer we drie andere jeeps tegenkomen blijkt waar de commotie
is ontstaan: in het dal voor ons staan tien giraffen stiknerveus allemaal
dezelfde kant op te staren. Vijf leeuwen probeerden een giraf te verschalken
als ontbijt. Helaas zijn ze te vroeg ontdekt en zijn ze nu aan het hergroeperen
in het hoge gras.  Helaas voor ons is daar niks meer van te zien... De
troostprijs is de groep giraffen en zebra's die voor ons uit over de weg de
plek des onheils verlaten.  Een dag later hoorden we dat de <i>evening
drive</i> meer geluk had: een leeuw die net een bufalo gedood had.

{{< image classes="fig-100" src="/images/zuid-afrika/familieportret.jpg" thumbnail="/images/zuid-afrika/familieportret-thumbnail.jpg" group="inline-images" title="Na de Morning Drive">}}

Als we weer terugkomen in het kamp en voor het ontbijt naar ons huisje gaan
staat er onder het terras een familie nyala's te grazen en wordt het balkon van
de buren geplunderd door <a
href="http://nl.wikipedia.org/wiki/Vervet">Vervetten</a> (blauwaapjes). Later
bij de lunch staan er twee zebra's naast het terras. Je zit er letterlijk
midden tussen.

{{< image classes="right fig-50" src="/images/zuid-afrika/brutale-apen.jpg" thumbnail="/images/zuid-afrika/brutale-apen-thumbnail.jpg" group="inline-images" title="Brutale apen">}}
De kinderen zijn het vele zitten in de auto zat en spelen de middag lekker in
het zwembad, terwijl ik mijn geluk beproef en met onze eigen auto nog een rit
door het park maak in de hoop die leeuwen tegen het lijf te lopen. Dat is
helaas niet gelukt, maar halverwege sta ik wel midden tussen de giraffen en de
zebra's. Al met al staan er vandaag toch wel 300 foto's op de camera.

Na het diner (een buffet waarvoor je niet hoeft om te rijden) genieten we nog
van een ander fenomeen dat in Nederland haast niet meer voorkomt: een heldere
hemel in een volkomen donkere nacht. Meer sterren dan je voor mogelijk houdt en
een zweem van de melkweg. Met <a
href="https://market.android.com/details?id=com.google.android.stardroid">Google
Sky Map</a> weten we tegenwoordig ook hoe elke ster en planeet aan de horizon
heet.

{{< image classes="left nocaption fig-33" src="/images/zuid-afrika/jeep.jpg" thumbnail="/images/zuid-afrika/jeep-thumbnail.jpg" group="inline-images" title="">}}
De volgende morgen weer vroeg op voor nog een <i>morning drive</i>. In de bak
van zo'n jeep zit je een stuk hoger dan in je eigen auto en het feit dat je
zelf niet hoeft te rijden maakt het speuren naar wild een stuk relaxter. Wel
verbazingwekkend wat die ranger, die zelf achter het stuur zit nog weet te
ontdekken. Het hoogtepunt van de morgen is een groep olifanten. We zien ze het
eerst grazen in de verte. Het lijken er een stuk of zes. Na vijf minuten kijken
en fotograferen rijden we verder. Wanneer we een half uur later weer langs
dezelfde plek rijden staan ze veel dichter bij de weg en blijken het er een
stuk meer. Aan de overkant van de weg is water en als ze de weg oversteken zijn
het er zeker vijfentwintig. Er zijn verschillende kleintjes bij en de sociale
interactie tijdens de oversteek is echt boeiend om te zien: één van de leiders
checkt eerst de weg en geeft daarna het sein "all clear". Daarna steekt
iedereen de weg over terwijl aan elke kant twee volwassen dieren als een soort
klaarover de rand bewaken. Wanneer een jong beest treuzelt krijgt 'ie een duw
van een oudere.

{{< image classes="fig-100" src="/images/zuid-afrika/opstopping.jpg" thumbnail="/images/zuid-afrika/opstopping-thumbnail.jpg" group="inline-images" title="Opstopping">}}

Als de hele groep aan de overkant staat te drinken en we voorzichtig verder
rijden komen er nog een stuk of zes verlate beesten bij de weg. Er zijn twee
kleintjes bij en terwijl ze vlak bij onze auto oversteken zorgt mama er voor
dat wij niet bij haar kroost kunnen komen door pontificaal recht voor de jeep
te gaan staan. Margot, die voorin naast de ranger zit is nogal onder de indruk
van het grote beest, vooral ook omdat we de voorruit weggeklapt hebben. Dat is
nog eens op de eerste rang zitten!


{{< image classes="right fig-50" src="/images/zuid-afrika/rino.jpg" thumbnail="/images/zuid-afrika/rino-thumbnail.jpg" group="inline-images" title="Poepende rino">}}
Verder zien we die morgen nog een heel aantal neushorens, waarvan er een aantal
hun aanwezigheid bevestigen door uitgebreid te piesen en te poepen in onze
aanwezigheid.

Na het ontbijt checken we uit en vertrekken we richting St. Lucia. We besluiten
eerst nog een rit te maken door het andere deel van het park.  Hilltop ligt in
Hluhluwe en van Imfolozi hebben we nog niks gezien. Rond lunchtijd arriveren we
in Mpila Camp, waar de verharde weg ophoudt. Tijdens de lunch scharrelen er
verschillende wartogs en groene meerkatten door het kamp.  Eén van de rangers
adviseert ons een mooi route, waar we nog maar amper tijd voor hebben als we
voor het donker in St. Lucia willen zijn.

Margot zit achter het stuur (omdat ik te veel in het rond kijk en mijn rijstijl
al niet te solide is). Het eerst half uur zien we niet zo veel en is het
offroad rijden nog wat wennen, maar gaande weg krijgt ze de slag te pakken en
met steeds meer plezier laveert ze de Polo tussen de kuilen in de weg.

Imfolozi ademt een andere sfeer dan Hluhlule en zeer er meer steppe-achtig uit.
We zien veel meer grote groepen antilopen en er cirkelen verschillende gieren
in de lucht. Halverwege stoppen we bij een <i>hideout</i> bij een drinkplaats
waar een groep zebra's zich onbespied waant tijdens het lessen van hun dorst.
Als je goed kijkt zie je dat het water vol zit met schildpadjes, die steeds hun
kopjes vlak boven het water uit steken.

Om half vijf zijn we weer terug bij de ingang van het park en rijden we terug
naar de N2 richting St. Lucia. Precies op tijd om voor zonsondergang aan te
komen.

{{< image classes="fancybox nocaption fig-50" src="/images/zuid-afrika/hippo-deken.jpg" thumbnail="/images/zuid-afrika/hippo-deken-thumbnail.jpg" group="end-gallery" title="">}}
{{< image classes="fancybox nocaption fig-50" src="/images/zuid-afrika/hilltop-camp.jpg" thumbnail="/images/zuid-afrika/hilltop-camp-thumbnail.jpg" group="end-gallery" title="">}}
{{< image classes="fancybox nocaption fig-33" src="/images/zuid-afrika/knuffelen.jpg" thumbnail="/images/zuid-afrika/knuffelen-thumbnail.jpg" group="end-gallery" title="">}}
{{< image classes="fancybox nocaption fig-33" src="/images/zuid-afrika/elephant-1.jpg" thumbnail="/images/zuid-afrika/elephant-1-thumbnail.jpg" group="end-gallery" title="">}}
{{< image classes="fancybox nocaption fig-33" src="/images/zuid-afrika/elephant-2.jpg" thumbnail="/images/zuid-afrika/elephant-2-thumbnail.jpg" group="end-gallery" title="">}}
{{< image classes="fancybox nocaption fig-100" src="/images/zuid-afrika/ochtendspits.jpg" thumbnail="/images/zuid-afrika/ochtendspits-thumbnail.jpg" group="end-gallery" title="">}}
{{< image classes="fancybox nocaption fig-25" src="/images/zuid-afrika/impalas.jpg" thumbnail="/images/zuid-afrika/impalas-thumbnail.jpg" group="end-gallery" title="">}}
{{< image classes="fancybox nocaption fig-25" src="/images/zuid-afrika/wartogs.jpg" thumbnail="/images/zuid-afrika/wartogs-thumbnail.jpg" group="end-gallery" title="">}}
{{< image classes="fancybox nocaption fig-25" src="/images/zuid-afrika/giraf.jpg" thumbnail="/images/zuid-afrika/giraf-thumbnail.jpg" group="end-gallery" title="">}}
{{< image classes="fancybox nocaption fig-25" src="/images/zuid-afrika/drinking-zebras.jpg" thumbnail="/images/zuid-afrika/drinking-zebras-thumbnail.jpg" group="end-gallery" title="">}}
