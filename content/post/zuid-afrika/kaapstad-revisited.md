---
keywords:
- reisverhalen
categories:
- zuid-afrika
archives:
- 2011
title: Kaapstad Revisited
date: 2011-08-18 22:46:08 +0100
thumbnailImagePosition: left
thumbnailImage: /images/zuid-afrika/tafelberg-750.jpg
coverImage: /images/zuid-afrika/tafelberg-cover.jpg
metaAlignment: center
---

<i>Kaapstad, 8 augustus 2011</i>

De laatste nacht in Kaapstad slapen we in <a href="http://www.medvilla.co.za">Mediterranean Villa</a>, een B&B in een prachtige Victoriaanse villa in de wijk Tamboerskloof. Deze wijk ligt tussen het centrum en de Tafelberg. Onze kamer ziet aan de ene kant uit over de binnenplaats met olijf-, citroen- en manderijnbomen en aan de andere kant op de Tafelberg. Het restaurant waar we willen eten blijkt 's-maandags dicht, maar de Kloof Nek Road blijkt een levendige straat en we belanden bij <a href="https://www.facebook.com/pages/The-power-and-the-glory/129092450488495">The Power and the Glory</a>, een hip studentencaf√©, waar je ook een hapje kunt eten. We wanen ons weer in de grote stad.

{{< image classes="right fig-50" src="/images/zuid-afrika/tafelberg-uitzicht.jpg"
thumbnail="/images/zuid-afrika/tafelberg-uitzicht-thumbnail.jpg" group="inline-images" title="Uitzicht op Kaapstad">}}
Als afsluiting van de vakantie bezoeken we de volgende morgen de Tafelberg.  Echte bikkels lopen naar boven, maar wij nemen de <a href="http://www.tablemountain.co.za">Cable Car</a>. De lucht is kristalhelder en het zicht fenomenaal. Er ligt geen <i>dekentje</i> over de berg en we kunnen perfect uitkijken over Kaapstad, de Cape Flat's en het Kaaps schiereiland. Het is wel zo druk dat alleen de Klipdassies zo brutaal zijn om zich niks van alle toeristen aan te trekken.

Margot is zo nieuwsgierig naar <a href="http://www.belezarestaurant.co.za/">Beleza</a>, het restaurant dat gisteren dicht was, dat we daar onze laatste maaltijd in Zuid-Afrika nuttigen.  Het is net open na twee weken verbouwing en ze hebben de routine duidelijk nog niet te pakken.  Het eten is wel goed en de bediening super aardig, waarschijnlijk komt het wel goed met die tent.

{{< image classes="left fig-50" src="/images/zuid-afrika/kaap-de-goede-hoop.jpg"
thumbnail="/images/zuid-afrika/kaap-de-goede-hoop-thumbnail.jpg" group="inline-images" title="Kaap de Goede Hoop">}}
Het laatste uurtje in Kaapstad rijden we nog snel even langs V&A Waterfront: de kids willen nog een ijsje en Margot wil nog graag even langs de GAP. Dat eerste is geen probleem, maar de GAP kunnen we niet vinden.  Het is Womensday in Zuid-Afrika, een vrije dag, en erg mooi weer, dus het Waterfront is afgeladen vol. Als we ons ijsje op hebben begint in het openluchttheater een optreden van een (populaire?) West-Kaapse meidengroep Sterling EQ.

Met twee electrische violen, een cello en een dwarsfluit spelen ze een soort moderne versie van Berdien Stenberg. Het bizarre is dat het eerste kwartier doodleuk de liveuitzending van de rugby wedstrijd Engeland-Wales op het grote scherm achter de dames wordt vertoont. Lotte vraagt zich af: "Gaat het nu om de sport of om de muziek?". Misschien een typisch Zuid-Afrikaanse gewoonte?

{{< image classes="right fig-50" src="/images/zuid-afrika/sterling-eq.jpg"
thumbnail="/images/zuid-afrika/sterling-eq-thumbnail.jpg" group="inline-images" title="Sterling EQ">}}
Half vier. Tijd om naar het vliegveld te gaan. Nog achttien uur en dan zit deze boeiende kennismaking met een mooi land er al weer op.
