---
keywords:
- reisverhalen
categories:
- zuid-afrika
archives:
- 2011
title: Plettenbergbaai
date: 2011-08-07T06:58:35+01:00
thumbnailImagePosition: left
thumbnailImage: /images/zuid-afrika/robberg_1-750.jpg
coverImage: /images/zuid-afrika/robberg_1-cover.jpg
metaAlignment: center
---

{{< image classes="left fig-50" src="/images/zuid-afrika/ostriches.jpg" thumbnail="/images/zuid-afrika/ostriches-thumbnail.jpg" group="inline-images" title="Jonge struisvogels bij Oudtshoorn">}}
De volgende bestemming is Plettenbergbaai, een kustplaats aan een prachtige
baai en vooral erg populair als vakantiebestemming voor mensen uit Johannesburg
en omstreken. Omdat het nu winter is zal het er tamelijk rustig zijn. Plett
(zoals het meestal wordt genoemd) ligt ongeveer 150 km van Oudtshoorn, dus valt
de reis vandaag mee. Op weg naar George halen we het gemis van gisteren nog
goed: we komen langs een struisvogelboerderij, waar een behoorlijke kudde (kun
je dat zeggen van vogels?) langs de weg staan. De grote vogels van ruim twee
meter hoog zijn schichtig, maar ook super nieuwsgierig.

{{< image classes="right fig-50" src="/images/zuid-afrika/cheetah.jpg" thumbnail="/images/zuid-afrika/cheetah-thumbnail.jpg" group="inline-images" title="Cheetah in Tenikwa Wild Cat Sanctuary">}}
Na George draaien we weer de N2 langs de kust op. De omgeving is hier prachtig
en voert langs dorpjes als Wilderness en Knysna. Dat laatste ligt prachtig aan
een lagune met een smalle doorgang naar zee, die geflankeerd wordt door twee
enorme rotspartijen (The Heads). We <a
href="http://iledepain.co.za/">lunchen</a> op het
schiereilandje Thesen en arriveren rond 14:00 bij de <a
href="http://www.pvl.co.za/">Piesang Valley Lodge</a>. John, de enthousiaste
enthousiaste eigenaar, heeft drie terriers, die ons luid blaffend begroeten.
Lotte heeft wat overreding nodig voordat ze uit de auto durft te komen.
Gelukkig draait ze snel bij wanneer ze haar zus de honden ziet aaien. Op
aanraden van John rijden we 's middags nog naar het <a
href="http://www.tenikwa.com/">Tenikwa Wild Cat Sanctuary</a>, wat op een
steenworp afstand ligt van twee van de meest populaire attracties in de
omgeving: Monkeyland en Birds of Eden. In Tenikwa worden Zuid-Afrikaanse wilde
katten opgevangen en kun je tijdens de rondleiding ín de kooi ze van dichtbij
bewonderen. Hierbij vielen die drie terriers in het niet! Ik vond het wel een
belevenis wanneer een Caracal, een afrikaanse kat die veel weg heeft van een
Lynx en ongeveer zo groot is als een herdershond, langs je been strijkt. Ook de
Cheetah's zijn imposante beesten om oog in oog mee te staan.  

{{< image classes="fig-100" src="/images/zuid-afrika/breakfast_at_piesang_valley_lodge.jpg" thumbnail="/images/zuid-afrika/breakfast_at_piesang_valley_lodge-thumbnail.jpg" group="inline-images" title="Ontbijt bij Piesang Valley Lodge">}}

De volgende dag start met een uitgebreid ontbijt op het terras voor de lodge.
Het is nog wel wat aan de frisse kant, maar het uitzicht maakt veel goed. Rond
half elf rijden we naar Robberg National Park, het natuurgebied op het
schiereiland ten westen van Plettenbergbaai. De begroeide kliffen bieden
prachtige vergezichten over de baai en halverwege huist een kolonie zeeleeuwen
op de rotsen. Er blijken er wel een paar honderd te ziten en je kunt ze al
vanaf een aardige afstand horen door het geblafachtige geruzie om de mooiste
plekjes op de rotsen.

{{< image classes="left fig-50" src="/images/zuid-afrika/robberg_3.jpg" thumbnail="/images/zuid-afrika/robberg_3-thumbnail.jpg" group="inline-images" title="Robberg">}}
Op de terugweg langs de andere kant van het schiereiland lopen we over de
rotsen dichterbij het water. De opkomende vloed beukt onbarmhartig tegen de
kust. Floor is er niet van overtuigd dat we hoog genoeg zitten en ze raakt
volledig in paniek door de branding. Ondertussen ondekken we wel een aantal
zeehonden die meesurfen op de top van een golf. Ze zien eruit of ze er lol in
hebben en dat hebben wij ook bij het bekijken. Ook hier wordt -net als bij de
zeeleeuwen- het gebrek aan een sterke telelens wel duidelijk. Geen mooie
plaatjes dus. Alles bij elkaar zijn we zo'n drie uur aan de wandel, een
heerlijk alternatief na nogal wat kilometers in de auto.

Plettenberg staat bekend om haar dolfijnen en Lookout Point is één van de
betere spots om ze te zien. "Toevallig" ligt daar ook een restaurantje dat een
<i>very decent</i> tuna steak serveert. Wanneer we aankomen horen we van de
serveerster, dat we de dolfijnen op twee minuten na gemist hebben. Helaas laten
ze zich tot zonsondergang niet meer zien. De tuna steak smaakt er overigens
niet minder om!

_28 juli_. Alweer tijd voor de terugreis naar Oudtshoorn om Marjolijn op te
pikken voor onze trip naar Hermanus. John adviseert ons een mooie route langs
Goudveld, een nationaal park op de plek, waar een eeuw geleden goud is gevonden
en waar tijdens de goudkoorts die erop volgde Millwood is gebouwd, een stadje
met zes hotels en een theater. Zodra de opbrengsten terugliepen en een groot
aantal mijnbouwbedrijfjes over de kop ging, vertrok iedereen richting
Johannesburg, waar toen nieuwe goudsvonsten werden gedaan. Het hele stadje is
inmiddels weer verzwolgen door de natuur, maar op een aantal plekken zijn de
mijngangen en schachten nog terug te vinden. Goudveld is ook een mooie plek
voor een lunch, al blijkt de eerste picknickplaats al bezet!

Lotte heeft in Oudtshoorn inspiratie opgedaan voor haar Groep 4 spreekbeurt en
ze heeft Marjolijn gevraagd om op zoek te gaan naar een aantal struisvogelveren
en een struisvogelei. Tijdens de zoektocht loopt ze één van de managers van de
struisvogelcoöperatie tegen het lijf, die ze blijkt te kennen van een
schildercursus. Hij is erg enthousiast en geeft een grote collectie veren mee.
Als we willen leidt hij ons morgen rond in de fabriek waar de veren worden
verwerkt en geverfd.

_Oudtshoorn, 29 juli 2011_

Vandaag gaat de reis naar Hermanus, de kustplaats die bekend staat om de grote
hoeveelheden Zuidkaper walvissen, die hier tot vlak onder de kust komen
zwemmen. Voordat we vertrekken, hebben we eerst een ontbijt met slingers en
kadootjes, want het is Michiel's verjaardag.

{{< image classes="nocaption fig-100" src="/images/zuid-afrika/birthday.jpg" thumbnail="/images/zuid-afrika/birthday-thumbnail.jpg" group="inline-images" title="Birthday">}}

Na het ontbijt rijden we eerst nog het stadje in om ons door Sebastian de
[struisvogelverenverffabriek]({{< relref "struisvogels.md" >}}) (288 punten met Scrabble!)
te laten zien. Het is grappig dat een fabriekje in een Zuid-Afrikaans
plattelandsstadje zaken doet met alle grote modehuizen van de wereld: Gauthier,
Chanel, Yves Saint Laurent, iedereen haalt zijn struisvogelveren uit
Oudtshoorn.  Het hele [proces]({{< relref "struisvogels.md" >}}) van wassen, sorteren
(op lengte en kwaliteit), bleken (om de grijze veren wit te maken), verven en
verwerken is erg arbeidsintenstief, waardoor er in deze fabriek veel meer
mensen te zien zijn dan in een Europese.
