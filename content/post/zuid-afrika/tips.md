---
keywords:
- reisverhalen
categories:
- zuid-afrika
archives:
- 2011
title: Praktische tips
date: 2011-08-21 14:32:08 +0100
thumbnailImagePosition: left
thumbnailImage: /images/zuid-afrika/southafricanairways-750.jpg
coverImage: /images/zuid-afrika/southafricanairways-cover.jpg
metaAlignment: center
---
Een trip naar Zuid-Afrika is prima zelf te plannen op internet. De tickets naar Johannesburg of Kaapstad boek je het makkelijkst via één van de vele vliegsites. Ik heb de beste ervaringen met <a href="http://www.vliegwinkel.nl">Vliegwinkel.nl</a> of <a href="http://www.cheaptickets.com">CheapTickets.com</a>.

Binnenlandse budget vluchten kun je boeken bij <a href="http://www.kulula.com">Kulula</a> of <a href="http://www.flymango.com/">Mango Airlines</a>.

Voor accommodatie zijn er een aantal handige overzichtssites: <ul><li><a href="http://www.safarinow.com/">Safari Now</a> <li><a href="http://www.roomsforafrica.com/">Rooms for Africa</a> <li><a href="http://www.sleeping-out.co.za/">Sleeping Out</a></ul>

<b>Vaccinaties</b>

Voor Zuid-Afrika zijn de bekende vaccinaties aangeraden (DTP, Hepatitis A en soms ook Gele Koorts). Verder is voor een gedeelte van Zuid-Afrika <a href="http://www.vaccinatiesopreis.nl/malaria-zuid-afrika/">Malaria profylaxe</a> aangeraden. Een compleet advies vind je op de site van <a href="http://www.travelclinic.com/275/zuid-afrika.htm">Travel Clinic</a>.

<b>Huurauto</b>

Wij hebben tijdens onze reis alleen gebruik gemaakt van huurauto's, dus over taxi's en openbaar vervoer kan ik niet veel vertellen, behalve dat er in elke stad taxibusjes rondscheuren, die je kunt aanhouden.

Mijn ervaring is dat het boeken van een huurauto het goedkoopst is via een broker. Ik heb geboekt via <a href="http://www.holidayautos.nl/">Holiday Auto's</a>. Een middenklasser kwam inclusief volledige afkoop van eigen risico op ongeveer ZAR 300 (€ 33) per dag. Je haalt je auto dan af bij één van de grote verhuurders (Avis, EuropCar, BudgetCar) op het vliegveld.

<b>Verkeer</b>

{{< image classes="right fig-50" src="/images/zuid-afrika/hitchhikers.jpg"
thumbnail="/images/zuid-afrika/hitchhikers-thumbnail.jpg" group="inline-images" title="Lifters">}}
In Zuid-Afrika rijdt men aan de linker kant van de weg, dus dat is vooral bij het wegrijden uit een uitrit in het begin opletten. De snelheden en afstanden worden wel in kilometers weergegeven, dus omrekenen is niet nodig. Houd je (zeker in de bebouwde kom) aan de snelheid, want in ieder geval in de West-Kaap wordt er erg veel gecontroleerd, zowel met flitskasten als met mobiele lasergun's. De politie heeft er vooral een handje van om bij de rand van de bebouwde kom te gaan staan, dus stap op je rem bij het eerste 60 km/u bord.

Veel provinciale wegen en snelwegen hebben een brede vluchtstrook gemarkeerd met een gele streep. Naast het gebruik als voetpad -je ziet van alles langs de kant van de weg- wordt de vluchtstrook ook gebruikt bij het inhalen: merk je dat degene achter je wil inhalen, dan ga je afhankelijk van de breedte van de weg en de strook half of helemaal op de vluchtstrook rijden zodat de ander er makkelijker langs kan. Dit geldt ook voor tegemoetkomend verkeer: let dus goed op en anticipeer. Een ongeschreven regels stelt ook dat degene die inhaalt achteraf de auto die op de vluchtstrook is gaan rijden even bedankt met een enkele knipper met de alarmlichten. Je beantwoordt dit met een signaal met je groot licht.

Verder is het verkeer behoorlijk relaxed (we zijn niet in Johannesburg geweest. Dat zou wel eens de uitzondering kunnen zijn), een rit door een gemiddelde franse of italiaanse stad is aardig wat hectischer. Dit uit zich ook op een gelijkwaardige kruising: meestal staan er aan alle kanten stopborden. De procedure is hier gelijk aan die in de Verenigde Staten: degene die het eerst gestopt is mag het eerst het kruispunt over. In de praktijk betekent dit dat er op een wat drukker kruispunt per kant iedere keer één auto oversteekt. Wanneer je je hier niet a houdt mag je op de nodige afkeuring rekenen!

O ja, lifters alleen meenemen in de bak van je pickup truck!

<b>Uit eten</b>

De Zuid-Afrikaanse keuken is niet heel verfijnd en biedt naast Engelse invloeden vooral veel vlees. Ook wordt er naar goed Afrikaans gebruik bij elke maaltijd maispap geserveerd in verschillende consistenties (die bij de beroemde braai is ongeveer zo dik als aardappelpuree). Naast de eigen keuken is er ook een keur aan restaurants met menu's uit verschillende internationale keukens (Frans, Italiaans, Indiaas, Aziatisch), dus je vindt altijd wat van je gading.

De porties zijn in het algemeen zeer overdadig en het is absoluut geen probleem om een gerecht samen te delen (voor onze kinderen was dit eigenlijk standaard). Ook op de uit Amerika bekende "doggy bag" wordt hier niet op neer gekeken en zelfs aangeboden wanneer je je gerecht niet hebt opgegeten. In een land waar veel mensen moeite hebben genoeg te verdienen voor een fatsoenlijk dieet is het onbeleefder om iets te laten liggen, dan het mee te nemen.

Houd er ook rekening mee dat het personeel in café's en restaurants zeer laag betaald worden en het van de fooi moeten hebben. Een fooi van 10% is de standaard, ben je erg tevreden dan kun je wat meer geven en is het echt slecht dan geef je minder.
