---
keywords:
- reisverhalen
categories:
- zuid-afrika
archives:
- 2011
title: Vere Afdeling
date: 2011-08-08T12:00:00+01:00
thumbnailImagePosition: left
thumbnailImage: /images/zuid-afrika/struisvogels-750.jpg
coverImage: /images/zuid-afrika/struisvogels-cover.jpg
metaAlignment: center
---
Oudtshoorn wordt ook wel de struisvogelhoofstad van de wereld genoemd. Al sinds
de 19e eeuw dankt het stadje zijn bestaansrecht aan de florerende
struisvogelindustrie. Rondom Oudtshoorn vind je talloze boerderijen, waar
struisvogels worden gefokt. De volwassen koppels worden gehouden voor hun
eieren en de veren. Eens per week worden de eieren verzameld en de bevruchte
eieren in een broedmachine geplaatst. De volwassen dieren worden ongeveer om de
negen maanden van hun veren ontdaan en lopen dan een tijdje in hun blootje rond
totdat ze weer aangegroeid zijn.

{{< image classes="right fig-50" src="/images/zuid-afrika/vere_afdeling.jpg" thumbnail="/images/zuid-afrika/vere_afdeling-thumbnail.jpg" group="inline-images" title="Vere Afdeling">}}
De grote groepen jonge dieren, die minder dan een jaar oud nog helemaal grijs
zijn worden voor hun vlees gefokt. Daarnaast hebben de Oudtshoorners talloze
manieren bedacht om geen deel van de beesten verloren te laten gaan: de
eierschalen worden verkocht, van de scherven wordt mozaiek en sierraden
gemaakt. Van het vel van de poten worden riemen gemaakt en van het leer van het
lijf luxe artikelen: tassen, schoenen, kleding. Struisvogelleer is zelfs voor
Europese begrippen peperduur, voor een tas ben je zo €300,= kwijt.

De belofte tot een beter bestaan lokte in de 19e eeuw in grote getale
Europeanen naar Oudtshoorn en met name Oost-Europese Joden legden zich toe op
de struisvogelhandel. Op een gegeven moment was de Joodse gemeenschap in
Oudtshoorn zo groot, dat het stadje de bijnaam "Klein Jeruzalem" kreeg. Zoals
zo vaak, kreeg de kleine gemeenschap ook hier onenigheid over de striktheid van
het naleven van alle religieuze regels, wat resulteerde in een scheuring van de
Joodse gemeente en de bouw van een tweede synagoge. Toen midden vorige eeuw de
twee gemeenten weer samengingen en de tweede synagoge werd afgebroken werd het
interieur aan het museum geschonken.

{{< image classes="fig-100" src="/images/zuid-afrika/vere_afdeling_1.jpg" thumbnail="/images/zuid-afrika/vere_afdeling_1-thumbnail.jpg" group="inline-images" title="Sorteren van de veren">}}

De meeste struisvogels worden in Oudshoorn verwerkt door de <a
href="http://www.kleinkaroo.com/">Klein Karoo International</a> Coöperatie, met
een slachthuis en een fabriek, waarin de veren worden verwerkt. Het is grappig
dat een fabriekje in een Zuid-Afrikaans plattelandsstadje zaken doet met alle
grote modehuizen van de wereld: Gauthier, Chanel, Yves Saint Laurent, iedereen
haalt zijn struisvogelveren uit Oudtshoorn. In de fabriek komen de veren recht
van de beesten binnen. Het ruikt in de aankomsthal dan ook behoorlijk naar
"vogel". Om de veren klaar te maken voor de verkoop worden ze eerst gewassen.
De grijze veren worden vervolgens gebleekt en gedroogd in een grote wasdroger.
Een deel wordt daarna geverfd in één van de veertig kleuren uit het
assortiment. Het hele proces is behoorlijk arbeidsintenstief, waardoor er in de
fabriek veel meer mensen te zien zijn dan in een gemiddelde europese productie
faciliteit.

De grootste veren van volwassen struisvogels brengen ZAR 12.000,= per kilo op.
Met 150 à 180 veren in een kilo is dat een groothandelsprijs van bijna €10,=
per veer.  Dan kun je je opeens wel voorstellen dat er bij een showballet in de
Moulin Rouge voor een klein kapitaal aan veren op het podium staat (misschien
verklaart dat de prijs van de Champagne). Van de kleine en kwalitatief mindere
veren worden plumeau's gemaakt vooral voor de Amerikaanse markt. Elk jaar
verlaten ongeveer anderhalf miljoen stuks de fabriek. De arbeiders die de
plumeau's maken worden per stuk betaald. Een normale dagproductie is tussen de
500 en 600 stuks, wat de opbrengst per stuk op ongeveer ZAR 0,15 (anderhalve
eurocent) brengt. Niet wat je zegt een vetpot...

{{< image classes="fancybox nocaption fig-50" src="/images/zuid-afrika/vere_afdeling_4.jpg" thumbnail="/images/zuid-afrika/vere_afdeling_4-thumbnail.jpg" group="end-gallery" title="">}}
{{< image classes="fancybox nocaption fig-50" src="/images/zuid-afrika/vere_afdeling_2.jpg" thumbnail="/images/zuid-afrika/vere_afdeling_2-thumbnail.jpg" group="end-gallery" title="">}}
{{< image classes="fancybox nocaption fig-50" src="/images/zuid-afrika/vere_afdeling_3.jpg" thumbnail="/images/zuid-afrika/vere_afdeling_3-thumbnail.jpg" group="end-gallery" title="">}}
{{< image classes="fancybox nocaption fig-50" src="/images/zuid-afrika/vere_afdeling_5.jpg" thumbnail="/images/zuid-afrika/vere_afdeling_5-thumbnail.jpg" group="end-gallery" title="">}}
{{< image classes="fancybox nocaption fig-50" src="/images/zuid-afrika/vere_afdeling_6.jpg" thumbnail="/images/zuid-afrika/vere_afdeling_6-thumbnail.jpg" group="end-gallery" title="">}}
{{< image classes="fancybox nocaption fig-50" src="/images/zuid-afrika/vere_afdeling_7.jpg" thumbnail="/images/zuid-afrika/vere_afdeling_7-thumbnail.jpg" group="end-gallery" title="">}}
