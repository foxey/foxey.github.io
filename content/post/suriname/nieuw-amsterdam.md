---
keywords:
- reisverhalen
categories:
- suriname
archives:
- 2013
title: Op de fiets naar Nieuw-Amsterdam
date: 2013-03-03T13:54:55+01:00
thumbnailImagePosition: left
thumbnailImage: /images/suriname/marienburg2-750.jpg
coverImage: /images/suriname/marienburg2.jpg
metaAlignment: center
---

Vandaag is het de Dag van de Revolutie, één van de drie Nationale feestdagen
die de regering heeft ingesteld sinds Bouterse weer aan de macht is. Terwijl
iedereen hier een vrije dag toejuicht is er bij het deel van de bevolking dat
de [Decembermoorden](../paramaribo-revisited/) nog niet is vergeten nou niet
bepaald een feeststemming.  <!--more-->

{{< image classes="left fig-50"
src="/images/suriname/naarfortnieuwamsterdam.jpg"
thumbnail="/images/suriname/naarfortnieuwamsterdam-thumbnail.jpg"
group="inline-images" title="Naar Nieuw-Amsterdam">}} Pieter is ook vrij
vandaag, maar heeft nog zoveel in en rond het huis te doen, dat ik er vandaag
alleen op uit ga. Op aanraden van Mieke ga ik op de fiets richting <a
href="http://nl.wikipedia.org/wiki/Fort_Nieuw-Amsterdam" target="_blank">Fort
Nieuw-Amsterdam</a> en de achterliggende plantages. Om niet helemaal
onvoorbereid op pad te gaan fiets ik eerst langs [Zus en
Zo](http://www.zusenzosuriname.com/) om bij [Fietsen in
Suriname](http://www.fietseninsuriname.nl/) een boekje met fietsroutes te
halen. Terwijl ik mijn boekje koop, huurt naast mij een Nederlands stel twee
fietsen. Wanneer ik voorstel om de boot naar Fort Nieuw-Amsterdam te delen
fietsen we samen op naar Leonsberg. Hoewel ik er helemaal niet op gerekend had,
is het gezelschap erg welkom en doet het me denken aan de reizen samen met
Margot, toen we nog geen kids hadden. Bas en Debbie zijn zaterdagnacht
aangekomen voor een vakantie van drie weken (ik ben helemáál niet jaloers!).

{{< image classes="right fig-50" src="/images/suriname/fortnieuwamsterdam.jpg"
thumbnail="/images/suriname/fortnieuwamsterdam-thumbnail.jpg"
group="inline-images" title="Kruithuis in Fort Nieuw-Amsterdam">}}
Vanuit het centrum is het ongeveer een half uur fietsen naar Leonsberg, waar de
bootjes naar de overkant van de Surinamerivier varen. Sinds de Wijdenboschbrug
er is is de hoeveelheid verkeer met de boot behoorlijk afgenomen en is het er
behoorlijk rustig (of ligt dat aan de Dag van de Revolutie). Het bootje zet ons
direct af bij het dorp Nieuw Amsterdam en van daaruit is het nog vijf minuten
naar het fort. De gebouwen op het terrein zijn goed onderhouden en vooral de
gevangenis en het kruithuis met de gracht erom zien er prachtig uit. Er staat
ook nog een grappig pantserwagentje met een Nederlands kenteken, dat eruit ziet
als _my little tank_ uit _Hallo, hallo_.

Na een prima lunch bij de warung naast de ingang fietsen we zo'n zes kilometer
verder naar Mariënburg. De weg begint over een onverhard paadje over de dijk en
we hopen maar dat dit niet de hele weg zo blijft. Mariënburg is een voormalige
suikerriet plantage waar ook een grote suikerfabriek en rum distilleerderij
gevestigd waren. De fabriek is in 1986 gesloten, nadat ze het hoofd niet boven
water hebben kunnen houden vanwege de Europese subsidies op suikerbieten. Het
complex veranderd nu langzaam in een ruïne, terwijl een deel van de
oud-werknemers, die nooit officieel ontslagen zijn nog in de arbeiderswoningen
woont en de kost verdient met het rondleiden van toeristen.

{{< image classes="left fig-50" src="/images/suriname/marienburg1.jpg"
thumbnail="/images/suriname/marienburg1-thumbnail.jpg" group="inline-images"
title="Voormalige rum distilleerderij Mariënburg">}}

Van de distilleerderij staat alleen de imposante toren, waar de
distillatiekolommen stonden (die zijn na de sluiting verhuisd naar Paramaribo),
er nog. Het zou een prachtig decor vormen voor een _End-of-the-World_ dance
party. De hal van de suikerfabriek is verdwenen, maar van de crushers, die de
suikerriet stengels tot kleine stukjes hakken, is een gedeelte nog aanwezig. De
enorme tandwielen doen denken aan Charlie Chaplin's _Modern Times_ en zijn zeer
fotogeniek.

Na de rondleiding door een voormalig bewaker, rijden we terug naar de
Surinaamse rivier voor de boot naar Leonsberg. In de buurt van Zus en Zo zeg ik
Bas en Debbie gedag. Toen wist ik nog niet dat dit niet onze laatste ontmoeting
zou zijn.

{{< image classes="fancybox nocaption fig-100" src="/images/suriname/marienburg3.jpg" thumbnail="/images/suriname/marienburg3-thumbnail.jpg" group="end-gallery" title="Marienburg">}}
{{< image classes="fancybox nocaption fig-50" src="/images/suriname/marienburg4.jpg" thumbnail="/images/suriname/marienburg4-thumbnail.jpg" group="end-gallery" title="Marienburg">}}
{{< image classes="fancybox nocaption fig-50" src="/images/suriname/marienburg5.jpg" thumbnail="/images/suriname/marienburg5-thumbnail.jpg" group="end-gallery" title="Marienburg">}}
