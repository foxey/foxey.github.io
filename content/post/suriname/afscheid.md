---
keywords:
- reisverhalen
categories:
- suriname
archives:
- 2013
title: Afscheid
date: 2013-03-03T16:02:12+01:00
thumbnailImagePosition: left
thumbnailImage: /images/suriname/centrale_markt-750.jpg
coverImage: /images/suriname/centrale_markt.jpg
metaAlignment: center
---

Vanmiddag om half vier brengt Pieter me naar Zanderij, dus is er nog ruim tijd
voor de laatste boodschapjes. Als iedereen naar school of werk is werk ik
tijdens het ontbijt op mijn gemak het reisverslag bij en fiets ik daarna naar
het centrum.

De eerste stop is bij een schaafijsverkoper, want een reis naar Suriname
zonder schaafijs kan natuurlijk niet. Ik sla de goede raad van Ronnie in de
wind en bestel geen schaafijs met colasiroop en melk (iets te spannend), maar
kies voor gember. Daarna sla ik mijn laatste Surinaamse Dollar's stuk aan
kadootje voor de kids en mijn geliefde.

Rond lunchtijd ga ik met een broodje pom en een broodje zout vlees met
kouseband op een bankje in de schaduw zitten doen waar alle Surinamers op
straat ook de hele tijd mee bezig zijn: met mijn mobiel spelen. Gelukkig doet
3G het nog en van de 500MB is nog pas 100MB verstookt. Als ik weer bij ben met
het nieuws en Twitter peddel ik op mijn fietsje naar huis. Met een heerlijk
zonnetje op mijn rug zie ik niet echt uit naar het naderende winterweer.

De rit naar het vliegveld verloopt voorspoedig zodat Pieter en ik nog tijd
hebben voor een laatste Djogo. Wanneer ik na de security check mijn laatste
geld uitgeef aan een fles rum (_12 year old_ [El
Dorado](http://www.theeldoradorum.com) uit Guyana,
volgens Pieter de best rum die je kunt krijgen) en een zakje Massala kan ik
terugkijken op een geslaagde reis!

{{< image classes="fig-100" src="/images/suriname/zanderij.jpg" group="end-gallery" title="Luchthaven Zanderij">}}

