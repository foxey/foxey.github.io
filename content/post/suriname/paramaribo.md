---
keywords:
- reisverhalen
categories:
- suriname
archives:
- 2013
title: Eerste kennismaking met Paramaribo
date: 2013-02-22T20:06:51+01:00
thumbnailImagePosition: left
thumbnailImage: /images/suriname/wijdenboschbrug-750.jpg
coverImage: /images/suriname/wijdenboschbrug.jpg
metaAlignment: center
---

Wat een makkie is vliegen in je eentje wanneer je gewend bent met een heel
gezin op reis te gaan! Maar 15kg bagage, geen slapende kids op je arm en geen
taxichauffeurs die je weigeren om het grote aantal tassen.

Ik had een dagvlucht en ik heb de tijd gedood met een drietal films waaronder
<a href="http://www.imdb.com/title/tt1024648/" target="_blank">Argo</a>
(aanrader!). Mieke haalde me van het vliegveld en het uurtje rijden naar hun
huis gaf meteen al een mooi eerste indruk van het land. Het is de kleine droge
tijd, maar helaas is daar op het moment niks van de merken. Sinds vorige week
is het weer omgeslagen en regent het bij tijd en wijle enorm en staan alle
straten blank. Na een  enthousiast onthaal zit ik aan mijn eerste <a
href="http://www.parbobier.com/index.php?ageCheck=1" target="_blank">Parbo</a>
biertje.

{{< image classes="fig-100"
src="/images/suriname/st_petrus_en_pauluskathedraal.jpg"
thumbnail="/images/suriname/st_petrus_en_pauluskathedraal-thumbnail.jpg"
group="inline-images" title="St. Petrus en Pauluskathedraal">}}
De volgende morgen, wanneer de kinderen naar school zijn en Pieter naar zijn
werk laat Mieke me het centrum van Paramaribo zien. Allereerst nemen we een
kijkje in de <a
href="http://nl.wikipedia.org/wiki/Sint-Petrus-en-Pauluskathedraal_%28Paramaribo%29"
target="_blank">Sint Petrus en Pauluskathedraal</a>. Er wordt gezegd dat het
het grootste houten gebouw is van Zuid-Amerika en het aanzicht is inderdaad
<i>impressive</i>, vooral van binnen, het interieur bestaat volledig uit
onbehandeld sandelhout.

De kathedraal ligt in het oudste deel van het centrum, vlak bij het
Onafhankelijkheidsplein met het Presidentieel Paleis, de huidige domicile van
Desi Bouterse, en natuurlijk Fort Zeelandia. We lopen langs deze highlights
naar de Waterkant &dash;het museum in het fort moet wachten tot een andere
keer. De Waterkant is met zijn karakteristieke witte houten huizen deel van het
<a href="http://whc.unesco.org/en/list/940" target="_blank">Unesco World
Heritage Site</a> al zijn niet alle huizen in een erg goeie conditie. Erg
ironisch spant het <a href="http://www.soza.sr.net/" target="_blank">Ministerie
van Sociale Zaken en Volkshuisvesting</a> wel de kroon. Mieke laat me haar
werkplek zien bij het advocatenkantoor Lim A Po in de Lim A Postraat (dat kan
in Paramaribo). Ook deze straat staat vol klassieke houten huizen en ook het
kantoor is gevestigd in een monumentaal pand. Schuin er tegenover staat een
Notariskantoor dat ik misschien wel het mooiste vind van heel Paramaribo.

{{< image classes="fig-100"
src="/images/suriname/limapostraat.jpg"
thumbnail="/images/suriname/limapostraat-thumbnail.jpg"
group="inline-images" title="Lim A Postraat">}}
Rond lunchtijd halen we de kinderen van school. De standaard schooltijden zijn
van zeven uur tot half één voor de basisschool en tot één uur voor de
middelbare school. De middag vliegt voorbij met gezinsdingetjes en aan het
einde van de werkdag ga ik een kijkje nemen bij Pieter op kantoor, dat gelegen
op de Beekhuizen Prefab Yard niet de meest glamureuze locatie in Paramaribo is.
Op weg naar huis halen we <span class="term" title="Roti met eend">Roti
Doksi</span>. Vanavond op tijd naar bed, want morgenvroeg vertrekken we naar <a
href="http://nl.wikipedia.org/wiki/Galibi_%28dorp%29"
target="_blank">Galibi</a>.

{{< image classes="fancybox nocaption fig-50" src="/images/suriname/waterkant.jpg" thumbnail="/images/suriname/waterkant-thumbnail.jpg" group="end-gallery" title="Waterkant">}}
{{< image classes="fancybox nocaption fig-50" src="/images/suriname/minsoza.jpg" thumbnail="/images/suriname/minsoza-thumbnail.jpg" group="end-gallery" title="Ministerie van Sociale Zaken">}}
{{< image classes="fancybox nocaption fig-33" src="/images/suriname/minfin.jpg" thumbnail="/images/suriname/minfin-thumbnail.jpg" group="end-gallery" title="Ministerie van Financiën">}}
{{< image classes="fancybox nocaption fig-33" src="/images/suriname/st_petrus_en_pauluskathedraal2_0.jpg" thumbnail="/images/suriname/st_petrus_en_pauluskathedraal2_0-thumbnail.jpg" group="end-gallery" title="St. Petrus en Pauluskathedraal">}}

{{< image classes="fancybox nocaption fig-33" src="/images/suriname/school.jpg" thumbnail="/images/suriname/school-thumbnail.jpg" group="end-gallery" title="Basisschool">}}

