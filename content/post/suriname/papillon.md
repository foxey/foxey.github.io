---
keywords:
- reisverhalen
categories:
- suriname
archives:
- 2013
title: Op bezoek bij Papillon
date: 2013-02-26T22:14:46+01:00
thumbnailImagePosition: left
thumbnailImage: /images/suriname/220volt-750.jpg
coverImage: /images/suriname/220volt.jpg
metaAlignment: center
coverMeta: out
coverSize: partial
---
We vertrekken vandaag om half acht vanaf het <a
href="http://www.torarica.com/hotelandcasino/" target="_blank">Torarica
hotel</a> voor onze trip naar <a
href="http://nl.wikipedia.org/wiki/Galibi_%28dorp%29"
target="_blank">Galibi</a>. Helaas zijn we niet erg snel op stoom en is ook nog
eens de halve stad afgezet voor een wielerwedstrijd, waardoor we pas rond acht
uur bij het hotel aankomen. Gelukkig is dit Suriname en is er verder nog
niemand aanwezig. Wat later dan gepland vertrekken we met een groepje van acht
richting <a href="http://nl.wikipedia.org/wiki/Albina_(Suriname)"
target="_blank">Albina</a>, de hoofdstad van het district Marowijne, gelegen
aan de gelijknamige rivier op de grens met Frans-Guyana vormt.

Op dit moment wordt van Paramaribo naar Albina een gloednieuwe asfaltweg
aangelegd, maar die is nog maar deels voltooid. We rijden daarom deels over
prachtig asfalt en deels over een <em>dirt road</em> met formidabele kuilen.
Onderweg naar Albina komen we eerst langs <a
href="http://nl.wikipedia.org/wiki/Moengo" target="_blank">Moengo</a>, het
centrum van de bauxietwinning, één van de belangrijkste inkomstenbronnen van
Suriname. Later komen we ook langs <a
href="http://nl.wikipedia.org/wiki/Moiwana" target="_blank">Moiwana</a>, waar
een monument herinnert aan de vele slachtoffers die door het regeringsleger
zijn gemaakt tijdens de <a
href="http://nl.wikipedia.org/wiki/Binnenlandse_Oorlog"
target="_blank">Binnenlandse Oorlog</a> in 1986.

Rond lunchtijd komen we aan in Albina, waar we met de boten oversteken naar
Saint-Laurent-du-Maroni. Het dorpje dankt zijn bestaansrecht aan één van
Frankrijks meeste beruchte strafkampen en is beroemd geworden dankzij het <a
href="http://en.wikipedia.org/wiki/Papillon_%28book%29"
target="_blank">boek</a> en de <a href="http://www.imdb.com/title/tt0070511/"
target="_blank">film</a> Papillon.

{{< image classes="fig-50" src="/images/suriname/saint_laurent2_0.jpg"
thumbnail="/images/suriname/saint_laurent2_0-thumbnail.jpg"
group="inline-images" title="Opschrift in de gevangenis van Saint-Laurent">}}
{{< image classes="fig-50 clear" src="/images/suriname/saint_laurent4.jpg"
thumbnail="/images/suriname/saint_laurent4-thumbnail.jpg"
group="inline-images" title="Isoleercellen">}}

Het verschil met Suriname is enorm: het is net of je naar Frankrijk
geteleporteerd bent. Overal auto's met Franse nummerplaten en de huizen langs
de rivier zien er zo Frans uit dat het <em>Petit Paris</em> wordt genoemd. Na
de lunch krijgen we een rondleiding in de voormalige gevangenis en zien we ook
de isoleercel &#8470;47, waar Henri Charrière, alias Papillon vast zat na zijn
eerste ontsnappingspoging (of de inscriptie in de cel authentiek is laat ik
graag aan de lezer over). Het is schokkend om te zien onder welke mensonterende
omstandigheden deze gevangenen werden vastgehouden en dat de strafkolonie pas
in 1954 is gesloten.

Na de rondleiding pikt de boot ons weer op en komen we ruim een uur later aan
op onze plaats van bestemming: Galibi.

{{< image classes="fig-100" src="/images/suriname/naargalibi.jpg"
thumbnail="/images/suriname/naargalibi-thumbnail.jpg"
group="inline-images" title="Naar Galibi">}}
