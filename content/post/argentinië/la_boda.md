---
keywords:
- reisverhalen
categories:
- argentinie
archives:
- 2012
title: la Boda en Salta
date: 2012-07-31T10:06:30+01:00
thumbnailImagePosition: left
thumbnailImage: /images/argentinië/la_boda-750.jpg
coverImage: /images/argentinië/la_boda-cover.jpg
metaAlignment: center
---

{{< image classes="right fig-50" src="/images/argentinië/meertje_ruta9.jpg" thumbnail="/images/argentinië/meertje_ruta9-thumbnail.jpg" group="inline-images" title="Meertje langs Ruta 9">}}
Ondanks dat we dezelfde weg terug rijden van Purmamarca naar Salta blijft het
een prachtige route met dezelfde afwisseling. We hadden gepland om aan één van
de meren te lunchen, maar was onze picknickplek al eerder bezocht door een
kudde koeien, die daar nog wat hadden achter gelaten, dat helaas het prachtige
uitzicht niet kon compenseren. Om half drie arriveren we voor het appartement,
waar mijn ouders al zijn. 

Het appartemen ligt super centraal twee blokken van het Plaza 9 Julio. We zijn
nog nauwelijks binnen of mijn moeder tovert zes vrijkaarten tevoorschijn voor
het concert van het Salta Symphony Orchestra. Gezien de commotie van de
kinderen toen ze vorig week niet mee mochten, geven we ons deze keer over en
mogen de kids vanavond wel mee. Ze genieten met volle teugen en zitten meer dan
anderhalf uur op het puntje van hun stoel. Als ze om kwart voor twaalf naar bed
gaan zijn ze volledig uitgeput.

De volgende dag is onze laatste dag in Salta. Mijn ouders nemen de kinderen mee
naar de kabelbaan en Margot en ik hebben een paar uur voor z'n tweeën. Het is
heerlijk weer en we scoren eerst een goeie Cafe con Leche op het plein. Omdat
we eigenlijk geen zin hebben om iets anders te doen halen we een boek op en
gaan terug naar het plein. De rest van de dag doen we heerlijk niks. 's-Avonds
gaan de kids vroeg onder de wol, om morgen uitgeslapen naar de bruiloft van hun
oom en (bijna) tante te gaan.

{{< image classes="center fig-66" src="/images/argentinië/back_to_the_50s.jpg" thumbnail="/images/argentinië/back_to_the_50s-thumbnail.jpg" group="inline-images" title="Back to the 50's in Salta">}}

Victor en Romina trouwen in een hotel in San Lorenzo, net voorbij de B&B van
Alex en Rijkje. De huwelijksplechtigheid vindt plaats in de tuin achter het
hotel in aanwezigheid van een bont gezelschap van Nederlanders en Argentijnen.
Na het diner begint het feest met een optreden van een geweldige band van
vrienden van Romina. Als om half twaalf mijn voeten het begeven (de prijs voor
het dragen van nieuwe schoenen) en ik naar bed ga is het feest nog in volle
gang.

De volgende morgen gaan we na een loom ontbijt koffie met gebak eten om mijn
verjaardag te vieren. De koffieshop ligt om de hoek bij Casa Hernandez, waar
Margot haar tas nog op moest halen. Helaas was de zending met nieuwe tassen nog
niet gearriveerd, maar de tas waar Margot tijdens het vorige bezoek een oogje
op had laten vallen is nog netjes gereserveerd. Ik drink samen met Alex,
waarschijnlijk mijn laatste, Salta biertje op mijn verjaardag. De rest van de
middag lummelen we wat in het hotel, bekijken we de eerste foto's van de
bruiloft en werk ik het verhaal over de Salinas Grandes bij. Vooral het
prepareren van de foto's kost veel tijd, zeker als de Internetverbinding niet
overhoudt.

We sluiten mijn verjaardag én het huwelijksweekend af met een diner bij <i>La
Monumental</i>, een typisch Argentijns restaurant waar verschillende families
aan formica tafel perfect gegrilde steaks verorberen. Vanaf morgen begint de
terugreis alweer.

{{< image classes="fancybox nocaption fig-50" src="/images/argentinië/la_boda-2.jpg" thumbnail="/images/argentinië/la_boda-2-thumbnail.jpg" group="end-gallery" title="la Boda">}}
{{< image classes="fancybox nocaption fig-50" src="/images/argentinië/la_boda-3.jpg" thumbnail="/images/argentinië/la_boda-3-thumbnail.jpg" group="end-gallery" title="la Boda">}}
{{< image classes="fancybox nocaption fig-50" src="/images/argentinië/la_boda-4.jpg" thumbnail="/images/argentinië/la_boda-4-thumbnail.jpg" group="end-gallery" title="la Boda">}}
{{< image classes="fancybox nocaption fig-50" src="/images/argentinië/la_boda-5.jpg" thumbnail="/images/argentinië/la_boda-5-thumbnail.jpg" group="end-gallery" title="la Boda">}}
