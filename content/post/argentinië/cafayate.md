---
keywords:
- reisverhalen
categories:
- argentinie
archives:
- 2012
title: Cafayate
date: 2012-07-24T14:56:47+01:00
thumbnailImagePosition: left
thumbnailImage: /images/argentinië/quebrada_de_las_fletchas-750.jpg
coverImage: /images/argentinië/quebrada_de_las_fletchas-cover.jpg
metaAlignment: center
---

Onze eerste etappe in Salta zit er al weer op en de volgende bestemming is
Cafayate. Cafayate is een klein plaatsje ongeveer 150 km ten zuiden van Salta
en bekend om zijn (voornamelijk witte) wijn. Op de weg van Salta naar Cafayate
verandert langzaam het landschap en wordt het steeds bergachtiger. De
rotsformaties zijn door regen en wind geërodeerd in fascinerende vormen.

{{< image classes="fig-100" src="/images/argentinië/quebrada_de_cafayate-3.jpg"
thumbnail="/images/argentinië/quebrada_de_cafayate-3-thumbnail.jpg"
group="inline-images" title="Quebrada de Cafayate">}}

Aan het eind van de middag komen we in het dorpje aan en nemen we onze intrek
in Las Porta del Viñas, een sympatiek klein hostel één blok van het dorpsplein
verwijderd. We worden verwelkomt door het zoontje van de eigenaars: een super
cute mannetje van anderhalf. Het is nog heerlijk zonnig op het plein en we
genieten met een drankje van de laatste warmte op een terrasje aan het plein.

{{< image classes="right fig-50" src="/images/argentinië/cakes.jpg"
thumbnail="/images/argentinië/cakes-thumbnail.jpg" group="inline-images"
title="Verjaardagstaart">}} De volgende morgen hangen Lotte en Floor in het
donker de slingers op die we al de hele reis meenemen. Margot is jarig en al om
acht uur hangen Renée en Raymond aan de Skype. Zeker even het tijdsverschil
vergeten. Na het ontbijt gaan we op zoek naar een goeie plek om taaartjes te
eten. Dat is in het land van de zoetekauwen, geen enkel probleem. Om half elf
zitten we in de <i>Salon de Te</i> aan een perfecte Caffe con Leche en een
enorm stuk taart.

Het plan is om <i>even</i> naar de <span class="term" title="Kloof van de
Pijlen">Quebrada de las Flechas</span> te rijden, maar omdat al snel het asfalt
over gaat in een kiezelpad, duurt de rit behoorlijk langer dan gedacht. Om iets
voor drieën bereiken we ons doel. Een enorme hoeveelheid rotspunten steekt uit
de vlakte omhoog en geeft het landschap een surrealistisch tintje. De hele
route er heen is trouwens de moeite waard.

Als we rond vijven terug zijn bij het hostel vermaken de kids zich met de
walnoten op de binnenplaats als Margot haar verjaardagsmails checkt en ik de
foto's van de camera's op de laptop zet. Margot vraagt bij het hostel waar we
een verjaardagsdiner kunnen nuttigen en zo zitten we al rond achten in één van
de restaurants aan het plein. De kok weet inderdaad kwaliteit af te leveren en
Margot en de kids variëren een van de biefstuk of de pasta met een mooie moot
zalm. Langzaamaan druppelen ook de Argentijnse families binnen. Het is een
boeiend gezicht. In een relaxte, maar chaotische sfeer krijgt iedere gast op
zijn eigen tijd zijn gerecht, waardoor aan elke tafel steeds maar een deel zit
te eten. Voor ons een vreemd gezicht, maar ogenschijnlijk zitten de Argentijnen
er totaal niet mee.

Na het diner gaan we snel onder wol, want morgen is Purmamarca het doel en dat
betekent weer de nodige uren in de auto. Terwijl ik in bed dit stuk lig te
typen liggen de dames al in een diepe slaap.

{{< image classes="fancybox nocaption fig-100"
src="/images/argentinië/quebrada_de_cafayate-1.jpg"
thumbnail="/images/argentinië/quebrada_de_cafayate-1-thumbnail.jpg"
group="end-gallery" title="Quebrada de Cafayate">}} {{< image
classes="fancybox fig-100" src="/images/argentinië/quebrada_de_cafayate-2.jpg"
thumbnail="/images/argentinië/quebrada_de_cafayate-2-thumbnail.jpg"
group="end-gallery" title="Quebrada de Cafayate">}}

