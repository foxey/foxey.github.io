---
keywords:
- reisverhalen
categories:
- argentinie
archives:
- 2012
title: Salinas Grandes
date: 2012-07-28T16:38:36+01:00
thumbnailImagePosition: left
thumbnailImage: /images/argentinië/salinasgrandes-750.jpg
coverImage: /images/argentinië/salinasgrandes-cover.jpg
metaAlignment: center
---

Eén van de hoogtepunten &mdash;letterlijk en figuurlijk&mdash; in de omgeving
zijn de <i>Salinas Grandes</i>, een opgedroogd meer waar een achtergebleven
zoutkorst van een halve meter voor een surrealistisch landschap zorgt. De
vlakte zelf ligt op 3400 meter, maar de pas er naartoe wel zo'n 4200. Terwijl
Purmamarca op 2500 meter toch ook niet echt op zeeniveau ligt, is dat toch meer
dan anderhalve kilometer stijgen. Met een volle tank en genoeg water gaan de op
weg. Het regenwater heeft fantastische kloven uit de bergen gesleten, en van
bovenaf zijn die prachtig te zien. Als we hoger komen, ligt er op verschillende
plekken ijs. In de verte doemen de besneeuwde toppen van de Andes op. Als we de
pas over zijn, zien we de zoutvlakte helder wit afsteken aan de horizon. Toch
is het nog verder weg dan het lijkt. Onderweg komen we nog een aantal Vicuña's
tegen, een lama soort typisch voor deze streek en bekend om zijn superzachte
wol.
{{< image classes="fig-100" src="/images/argentinië/vicunas.jpg" thumbnail="/images/argentinië/vicunas-thumbnail.jpg" group="inline-images" title="Vicuñas">}}

Het uitzicht vanaf de zoutvlakte zelf is een bizarre combinatie van een
maanlandschap en een wintersport tafereel. De zoutkorst ziet er namelijk in de
blinkende zon net zo wit glinsterend als sneeuw. In de hoogstaande zon kun je
op deze plek grappige foto's maken van optische illusies, waarbij de één
bijvoorbeeld als dwerg op de hand van de ander lijkt te staan. Met twee
kinderen die niet stil kunnen staan is dat trouwens wel moeilijker dan het
lijkt...

{{< image classes="right fig-50" src="/images/argentinië/mijn_mama_is_gekrompen.jpg" thumbnail="/images/argentinië/mijn_mama_is_gekrompen-thumbnail.jpg" group="inline-images" title="Help! Mijn mama is gekrompen">}}
Halverwege de weg door de vlakte zit een zoutwinningsbedrijf en concentreren
zich de souvenirstalletjes. Alles is hier gebouwd van blokken zout. Er is zelf
een openluchtkerkje, compleet met kansel van zout. We lunchen op een zouten
bankje aan een zouten tafeltje voordat we weer naar beneden rijden. Dat het
rijden over deze bergpassen toch link blijft bewijst een 4WD, die in een bocht
op zijn kant is geraakt en net door een vrachtwagen weer op vier wielen
getrokken wordt. Het gezin van de auto staat er naast. Het lijkt me als kind
wel even schikken als je papa de auto op zijn kant legt...

Terwijl de kinderen zich weer vermaken in hun boom, rijd ik nog even snel naar
de slager in Tilcara. Als ik met een ruime halve kilo mooi rundvlees terugkom,
maak ik om half zeven voor Argentijnse begrippen extreem vroeg de barbeque aan.
In een klassiek verbouwde oliedrum stook ik van het door Lotte en Floor
verzamelde sprokkelhout een mooi vuurtje. Een uurtje later zitten we aan een
heerlijk sappige biefstuk. Morgen vertrekken we alweer naar Salta.


{{< image classes="fancybox nocaption fig-50" src="/images/argentinië/openluchtkerk.jpg" thumbnail="/images/argentinië/openluchtkerk-thumbnail.jpg" group="end-gallery" title="Openlucht kerk met zouten meubilair">}}
{{< image classes="fancybox nocaption fig-50" src="/images/argentinië/salinas_grandes.jpg" thumbnail="/images/argentinië/salinas_grandes-thumbnail.jpg" group="end-gallery" title="Salinas Grandes">}}
{{< image classes="fancybox nocaption fig-50" src="/images/argentinië/kantjeboord.jpg" thumbnail="/images/argentinië/kantjeboord-thumbnail.jpg" group="end-gallery" title="Kantje boord">}}
