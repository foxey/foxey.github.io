---
keywords:
- reisverhalen
categories:
- argentinie
archives:
- 2012
title: Buenos Aires
date: 2012-07-14T13:20:28+01:00
thumbnailImagePosition: left
thumbnailImage: /images/argentinië/playademayo-750.jpg
coverImage: /images/argentinië/playademayo.jpg
metaAlignment: center
---

{{< image classes="right fig-50" src="/images/argentinië/img_4537_0.jpg" thumbnail="/images/argentinië/img_4537_0-thumbnail.jpg" group="inline-images" title="Suite Arévalo">}}Het uitzicht tijdens de taxirit van de luchthaven Ezeiza doet de reputatie van
Buenos Aires als het <i>Parijs van Zuid-Amerika</i> geen eer aan. De eerste
indruk van de stad heeft niets van de grandeur van de Champs-Élysées, maar meer
van de Banlieues.
<!--more-->

Na een klein drie kwartier naderen we onze plaats van bestemming voor de
komende dagen: een appartement in Palermo Hollywood. Vanuit de taxi maakt ook
deze wijk een rommelige indruk. Elke straat is een mengelmoes van oude panden,
deels statige pareltjes, moderne nieuwbouw en ook veel half afgebouwd vastgoed,
waarvan het deels niet zichtbaar is of er überhaupt nog gebouwd wordt. Je kunt
zien dat de wereldwijde crisis ook aan Argentinië niet voorbij gaat.

Ons appartement ligt in een modern pand op de derde verdieping. Omdat we een
ruime twee uur vertraging opgelopen hebben, is degene die de check-in zou doen
er niet meer. Gelukkig helpt de taxichauffeur ons even met de huismeester (wat
is het toch frustrerend om zo weinig Spaans te spreken) en even later staan we
binnen.

We lunchen in het appartement met brood uit de <a
href="http://www.facebook.com/pages/Darma-Premium-Bakery/271689062862433"
title="Darma Premium Bakery" target="_blank">fantastische bakkerij</a>, die
recht tegenover het appartementencomplex ligt. Argentijnen hebben de reputatie
zoetekauwen te zijn en dat blijkt al uit het assortiment: vitrines vol met
taarten, gebakjes en bonbons. 's Middags vallen de kinderen om van de slaap,
maar als we ze nu in bed leggen, wordt het de hele nacht spoken. Een goed
moment dus om een korte verkenning van de buurt te maken.

{{< image classes="left fig-50" src="/images/argentinië/napoleonetjosephine.jpg" thumbnail="/images/argentinië/napoleonetjosephine-thumbnail.jpg" group="inline-images" title="Indumentaria canina">}}
Wanneer je in Palermo over straat loopt, vallen je allerlei zaken op die vanuit
de taxi langs je heen gaan. En dan blijkt dat schijn bedriegt: Palermo blijkt
een vriendelijke buurt vol met bedrijvigheid. Overal zitten winkeltjes en het
stikt er van de café's en restaurantjes. Qua sfeer doet het denken aan de
Berlijnse wijk Prenzlauer Berg, waar verval en hippe bedrijvigheid hand in hand
gaan. De mensen op straat zijn relaxed en behulpzaam (nog een verschil met
Parijs!). Het hoogtepunt van de wandeling is een boetiek met _haute
couture_ voor honden.

De Argentijnse eetgewoonten lijken op die in Spanje. Het diner wordt 's avonds
rond tienen genuttigd en we vonden dus geen restaurant waar we voor achten
terecht konden. Dat gingen de kids zeker niet halen (en wij ook niet). Helaas
hebben we daarom vanavond nog geen kennis mogen maken met de lokale keuken, al
smaakte de eigen gemaakte pasta in ons appartement ook prima.

{{< image classes="right fig-50" src="/images/argentinië/rogel.jpg" thumbnail="/images/argentinië/rogel-thumbnail.jpg" group="inline-images" title="Rogel">}}
Op onze eerste echte dag in Buenos Aires staan een paar highlights op het
programma: Playa de Mayo en de begraafplaats van Recoleta. Maar voordat we op
weg gaan, is het eerst tijd voor een goeie cappuccino bij <a
href="http://www.prosperovelazco.com/" target="_blank">Patisserie Prospero
Velazco</a>, een schattig klein zaakje tegenover ons appartement. Lotte doet
zich te goed aan een lokale specialiteit <i>Rogel</i> (een stapel wafeltjes met
Dulce de Leche ertussen en versierd met Merengues).

{{< image classes="right fig-50" src="/images/argentinië/deliciouscappuccino.jpg" thumbnail="/images/argentinië/deliciouscappuccino-thumbnail.jpg" group="inline-images" title="Delicious Cappuccino">}}
Op onze eerste echte dag in Buenos Aires staan een paar highlights op het

We lopen naar de metro, die in de Lonely Planet al als benauwd en overvol werd
beschreven. Na twintig minuten als een stel sardines in blik komen we aan bij
het eindpunt <i>Catedral</i> en wanneer we boven komen, staan we midden in de
grandeur van de grote stad. Playa del Mayo is omgeven door massieve
bankgebouwen. Wanneer we richting het plein lopen staat er steeds meer politie
op straat. Er blijkt een demonstratie bezig op het plein en halverwege staat
een grote afzetting. In de straten er omheen staan verschillende pantserwagens.
De demonstranten steken vuurwerk af en de hele sfeer is een beetje spooky, al
trekken de Argentijnen zich niets aan van het lawaai. Een kwartier later is de
stoet verdwenen in een zijstraat en keert de rust weer terug op het plein.

Na de lunch nemen we de metro richting Recoleta. Deze wijk is een van de meest
rijke in Buenos Aires en dat is aan de brede lanen met statige gebouwen te
zien. Hier wonen politici, diplomaten en zakenmensen. Ook de familie
Zorreguieta heeft hier een optrekje. Onze bestemming is de begraafplaats van
Recoleta, die volstaat met uitbundig versierde, maar ook vervaarlijk vervallen
tombes. De beroemdste <i>bewoonster</i> is natuurlijk Eva Duarte, beter bekend
als <i>Evita Péron</i> en waarschijnlijk de meest controversiële vrouw van
Argentinië.

Na een ijsje lopen we terug naar de metro, waar blijkt dat tijdens de
avondspits er nog meer sardines in het blik passen. We voelen allemaal onze
voeten en om half tien is ligt iedereen in een diepe slaap.

{{< image classes="left fig-50" src="/images/argentinië/evita_museum2.jpg" thumbnail="/images/argentinië/evita_museum2-thumbnail.jpg" group="inline-images" title="Evita's garderobe">}}
De volgende dag is alweer de laatste in Buenos Aires. Na het ontbijt nemen we
de metro naar Plaze Italia en lopen we door de prachtige botanische tuin, waar
de <span class="term" title="bijnaam voor inwoners van Buenos
Aires">porteños</span> op Zaterdag morgen Tai Chi beoefenen tussen de
zwerfkatten. Vanuit het park lopen we naar het <a
href="http://www.evitaperon.org/eva_peron_museum.htm" target="_blank">Museo
Evita</a>, niet direct mijn eerste keuze, maar het enige museum in de buurt en
met twee kinderen is de actieradius beperkt. Ik blijf het wel een boeiend
fenomeen vinden: <a href="http://www.evitaperon.org/"
target="_blank">persoonsverheerlijking</a>. Feit is wel dat mevrouw Péron een
goeie smaak had, die van de uitgestalde garderobe is af te lezen.

Vanuit het museum lopen we door Palermo Soho naar huis. In deze wijk hangt
hetzelfde sfeertje als in Palermo Hollywood, maar deze kant van Palermo is --
misschien omdat ze dichter bij het centrum ligt -- iets verder ontwikkeld en
maken de rauwe kantjes her en der al plaats voor commercie. Het is iets na
vieren als we thuis komen. De kinderen zijn hard toe aan een paar uurtjes
<i>vrije tijd</i>. Omdat we 's middags al uitgebreid warm geluncht hebben,
halen we ons diner bij de bakker aan de overkant. Met verschillende soorten
Empanadas, verse salade en ijs toe komen we niks te kort. Wanneer na het eten
rond negen uur iedereen als een blok in slaap val, grijp ik nog even de kans om
een stuk reisverslag neer te tikken.

{{< image classes="fancybox nocaption fig-25" src="/images/argentinië/palermo_hollywood2_0.jpg" thumbnail="/images/argentinië/palermo_hollywood2_0-thumbnail.jpg" group="end-gallery" title="Honduras, Palermo">}}
{{< image classes="fancybox nocaption fig-25" src="/images/argentinië/cocktailbar.jpg" thumbnail="/images/argentinië/cocktailbar-thumbnail.jpg" group="end-gallery" title="Cocktailbar in Palermo Hollywood">}}
{{< image classes="fancybox nocaption fig-25" src="/images/argentinië/snoepwinkel.jpg" thumbnail="/images/argentinië/snoepwinkel-thumbnail.jpg" group="end-gallery" title="Caramelos Artisano">}}
{{< image classes="fancybox nocaption fig-25" src="/images/argentinië/hondenuitlaatservice.jpg" thumbnail="/images/argentinië/hondenuitlaatservice-thumbnail.jpg" group="end-gallery" title="Hondenuitlaatservice">}}
{{< image classes="fancybox nocaption fig-50" src="/images/argentinië/plaquette_evita_peron.jpg" thumbnail="/images/argentinië/plaquette_evita_peron-thumbnail.jpg" group="end-gallery" title="Plaquette Evita Péron">}}
{{< image classes="fancybox nocaption fig-50" src="/images/argentinië/cementerio_de_la_recoleta.jpg" thumbnail="/images/argentinië/cementerio_de_la_recoleta-thumbnail.jpg" group="end-gallery" title="Familiegraf José Paz">}}
{{< image classes="fancybox nocaption fig-33" src="/images/argentinië/cementerio_de_la_recoleta4.jpg" thumbnail="/images/argentinië/cementerio_de_la_recoleta4-thumbnail.jpg" group="end-gallery" title="Cementerio de la Recoleta">}}
{{< image classes="fancybox nocaption fig-33" src="/images/argentinië/duarte_familie_tombe.jpg" thumbnail="/images/argentinië/duarte_familie_tombe-thumbnail.jpg" group="end-gallery" title="Familiegraf Duarte">}}
{{< image classes="fancybox nocaption fig-33" src="/images/argentinië/evita_museum.jpg" thumbnail="/images/argentinië/evita_museum-thumbnail.jpg" group="end-gallery" title="Museo Evita">}}
{{< image classes="fancybox nocaption fig-100" src="/images/argentinië/los_limones.jpg" thumbnail="/images/argentinië/los_limones-thumbnail.jpg" group="end-gallery" title="Los Limones">}}
{{< image classes="fancybox nocaption fig-50" src="/images/argentinië/jardin_botanico_carlos_thays.jpg" thumbnail="/images/argentinië/jardin_botanico_carlos_thays-thumbnail.jpg" group="end-gallery" title="Jardin Bótanico Carlos Thays">}}
{{< image classes="fancybox nocaption fig-50" src="/images/argentinië/palermo_soho.jpg" thumbnail="/images/argentinië/palermo_soho-thumbnail.jpg" group="end-gallery" title="Costa Rica, Palermo">}}
