---
keywords:
- reisverhalen
categories:
- argentinie
archives:
- 2012
title: Cataratas del Iguazú
date: 2012-07-17T01:02:59+01:00
thumbnailImagePosition: left
thumbnailImage: /images/argentinië/iguazu5-750.jpg
coverImage: /images/argentinië/iguazu5.jpg
metaAlignment: center
---

{{< image classes="right fig-50 nocaption" src="/images/argentinië/condooms.jpg" thumbnail="/images/argentinië/condooms-thumbnail.jpg" group="inline-images" title="Condooms">}}
Pech, botte pech, anders kun je het niet noemen. Precies de twee dagen dat wij
in Iguazú zijn om de beroemde watervallen te bekijken is het vreselijk weer. We
zijn net terug van het nationaal park en het heeft de hele dag geregend. Dit
maakt het bewonderen van één de meest spectaculaire watervallen van de wereld
een stuk minder relaxed. Gelukkig hadden we alle vier een <i>condoom</i> om ons
nog een beetje droog te houden (en zoals de foto laat zien, waren we daarmee
niet de enigen). Wanneer we nog met z'n tweeën geweest waren, hadden we
waarschijnlijk nog iets meer van het park kunnen zien. Met twee kids, die
duidelijk geen zin in lopen hebben en al helemaal niet door de regen, zijn we
niet verder gekomen dan met het treintje van de ingang naar boven en daar over
het looppad naar de Garganta del Diablo, <i>het Duivels Keelgat</i>, en weer
terug.

Vanaf het eindstationnetje voert een looppad van ruim een kilometer je over de
rivier naar het uitzichtpunt bij de grootste waterval in Iguazú. Je staat daar
direct tegenover een onwaarschijnlijke muur water, die zo'n tachtig meter naar
beneden stort. De kolkende watermassa is echt indrukwekkend om te zien en als
je er te lang in kijkt ga je haast hallucineren. Verschillende wandelpaden
voeren door het regenwoud naar de andere watervallen. Er is een keur aan
planten, vogels en vlinders in het park, maar door de regen valt er weinig te
zien. Morgen hebben we nog een kans. Hopelijk klaart het weer morgen een beetje
op, zodat we nog een herkansing krijgen.

<div align="center">
<iframe name="tubeframe" width="742" height="555"
src="http://www.youtube.com/embed/lkjQEKrpM5c?rel=0" frameborder="0"
allowfullscreen>
</iframe>
<a class="button this-win"
href="http://www.youtube.com/embed/lkjQEKrpM5c?rel=0"
target="tubeframe">1</a><a class="button this-win"
href="http://www.youtube.com/embed/Ps_xtg2ErvA?rel=0" target="tubeframe">2</a>
</div>

Het dorp bij de watervallen heet toepasselijk Puerto Iguazú en dankt zijn
bestaansrecht vrijwel uitsluitend aan de watervallen. In het dorp zelf is niet
veel te doen op een aantal hotel, restaurants en het busstation na. Het dorp
ademt een Zuid Amerikaans sfeertje, met de typische rode aarde, tropische
planten en een soort van shabbyness, die doet denken aan de dorpjes in Chili
waar we tien jaar geleden waren. Een belangrijk verschil met tien jaar geleden:
ook hier loopt iedereen met een smartphone over straat.

{{< image classes="fancybox nocaption fig-33" src="/images/argentinië/tegenderegen.jpg" thumbnail="/images/argentinië/tegenderegen-thumbnail.jpg" group="end-gallery" title="Tegen de regen">}}
{{< image classes="fancybox nocaption fig-33" src="/images/argentinië/iguazu2.jpg" thumbnail="/images/argentinië/iguazu2-thumbnail.jpg" group="end-gallery" title="">}}
{{< image classes="fancybox nocaption fig-33" src="/images/argentinië/iguazu.jpg" thumbnail="/images/argentinië/iguazu-thumbnail.jpg" group="end-gallery" title="">}}
{{< image classes="fancybox nocaption fig-100" src="/images/argentinië/iguazu6.jpg" thumbnail="/images/argentinië/iguazu6-thumbnail.jpg" group="end-gallery" title="">}}
{{< image classes="fancybox nocaption fig-50" src="/images/argentinië/iguazu3.jpg" thumbnail="/images/argentinië/iguazu3-thumbnail.jpg" group="end-gallery" title="">}}
{{< image classes="fancybox nocaption fig-50" src="/images/argentinië/iguazu4.jpg" thumbnail="/images/argentinië/iguazu4-thumbnail.jpg" group="end-gallery" title="">}}
