---
keywords:
- reisverhalen
categories:
- argentinie
archives:
- 2012
title: Salta
date: 2012-07-22T23:29:25+01:00
thumbnailImagePosition: left
thumbnailImage: /images/argentinië/salta-750.jpg
coverImage: /images/argentinië/salta.jpg
metaAlignment: center
---

{{< image classes="right fig-50" src="/images/argentinië/iglesia_san_francisco.jpg" thumbnail="/images/argentinië/iglesia_san_francisco-thumbnail.jpg" group="inline-images" title="Iglesia San Francisco">}}
Vandaag verkennen we een dagje het centrum van Salta. We gaan met de bus naar
Plaza 9 Julio, het belangrijkste plein van de stad. In het centrum van Salta
vind je nog veel oude koloniale gebouwen. Het pronkstuk van het plein is de
Catedral Basilic. De dames willen graag even snuffelen in de winkeltjes op de
Caseros L.  Gómes. Floor koopt na veel wikken en wegen een panfluit. Halverwege
de straat staat de Iglesia San Franisco, met zijn donkerrode uiterlijk een
echte blikvanger.

Rond het middaguur ontmoeten we Victor en Romina voor een lunch bij één van de
vele eetgelegenheden langs het plein. 's-Middags willen we met de kinderen met
de kabelbaan naar boven. Het is vandaag <span class="term" title="Dag van de
Vriend">Diá del Amigo</span>. Daarom is het extra druk en de wachttijd voor de
kabelbaan is ongeveer twee uur. We beloven dat de kinderen op de terugweg in
Salta met opa en oma naar boven mogen en nemen de bus terug naar het plein.

{{< image classes="left fig-50" src="/images/argentinië/piaza_9_julio.jpg" thumbnail="/images/argentinië/piaza_9_julio-thumbnail.jpg" group="inline-images" title="Plaza 9 Julio">}}
Nu hebben we mooi nog even tijd om het <a
href="http://maam.culturasalta.gov.ar/index.php?lang=english"
target="_blank">Museo Arqueológico de Alta Montaña</a> te bezoeken. Het museum
is opgezet rond de vonst van de mummies van drie Inca kinderen, <a
href="//www.youtube.com/watch?v=qvCGSrPFOE4" target="_blank">Los Niños de
Llullaillaco</a>, die <span class="term" title="op 6730 meter">hoog</span> in
de Andes zijn gevonden. Er zit een redelijk gruwelijk verhaal achter deze
vonst, want de Inca's offerden kinderen uit voorname families, door de tijdens
een ritueel dronken te voeren en ze daarna levend te begraven. Door de koude en
het gebrek aan zuurstof op die hoogte zijn de kinderen perfect bewaard
gebleven. Onze kinderen vonden het veel te spooky, dus zijn Margot en ik om de
beurt door het museum gelopen terwijl de kids in de hal wachtten.

<i>Thuis</i> aangekomen nog net op tijd voor een biertje in het laatste
avondzonnetje. Net als we aan tafel gaan ontdekken we dat ik vanmorgen de
lampen van de huurauto heb laten branden. Onze auto, een Volkswagen <span
class="term" title="préhistorisch model Polo">Gol</span>, is gespeend van alle
luxe en heeft dus ook geen verklikker voor de lampen. Oeps... accu leeg.
Gelukkig is die paar honderd kilo auto makkelijk aangeduwd en na een stukje
rijden is de accu ook weer goed genoeg om morgen weer te starten. Een half
uurtje later dan gepland zit ik aan de tortilla's.

{{< image classes="fig-100" src="/images/argentinië/plafond_iglesia_san_francisco.jpg" thumbnail="/images/argentinië/plafond_iglesia_san_francisco-thumbnail.jpg" group="inline-images" title="Plafond Iglesia San Fransisco">}}
