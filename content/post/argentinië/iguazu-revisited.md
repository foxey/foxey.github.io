---
keywords:
- reisverhalen
categories:
- argentinie
archives:
- 2012
title: Iguazú Revisited
date: 2012-07-19T16:00:28+01:00
thumbnailImagePosition: left
thumbnailImage: /images/argentinië/iguazu6-750.jpg
coverImage: /images/argentinië/iguazu6.jpg
metaAlignment: center
---

De volgende morgen blijkt het lot ons beter gezind. Ondanks dat gisteren de
weersvoorspelling voor vandaag nog regen aangaf, trekt in de loop van de morgen
de mist op en het wolkendek open.  Na het ontbijt sla ik in het dorp lunch in
(wat een verademing om even in je eigen tempo wat dingen te regelen) en nemen
we weer de bus naar het park.

<div align="center">
<iframe name="tubeframe" width="90%" height="500"
src="https://www.youtube.com/embed/WMd9ZvViHos?rel=0" frameborder="0"
allowfullscreen>
</iframe><br>
<a class="button this-win" href="https://www.youtube.com/embed/WMd9ZvViHos?rel=0" target="tubeframe">1</a>
<a class="button this-win" href="https://www.youtube.com/embed/QVqs0WEjjYg?rel=0" target="tubeframe">2</a>
<a class="button this-win" href="https://www.youtube.com/embed/V3I3c6O4xDg?rel=0" target="tubeframe">3</a>
</div>

Hier blijkt dat de zon een hoop extra mensen aantrekt. De rij bij het treintje
is zo lang dat we de kids kunnen overtuigen om te gaan lopen. De afstanden in
het park zijn prima te doen, maar het geslenter door de drukte is toch erg
vermoeiend. We beginnen bovenaan de watervallen en wurmen ons door de
mensenmassa naar Mbiguá watervallen, waar we lunchen tussen de Argentijnse
families die ook aan de sandwiches zitten. Iedere keer wanneer de zon
doorbreekt wordt het uitzicht opgeleukt door een prachtige regenboog. Waar het
uitzicht gisteren vooral indrukwekkend was heeft het vandaag ook iets
sprookjesachtig. Wanneer je de collega toeristen wegdenkt, kun je je indenken
hoe Álvar Núñez Cabeza de Vaca en zijn mannen zich in 1542 gevoeld moesten
hebben toen ze met hun kano's diep in de jungle deze watervallen ontdekten.

Na de lunch lopen we naar beneden, waar de speedboten vertrekken. De aanblik
van beneden is zo mogelijk nog mooier dan van boven. Floor heeft zich al de
hele dag lopen verheugen op de boottocht. Voordat we aan boord gaan trekken we
onze regencapes van gisteren aan en dat blijkt geen overbodige luxe. De
speedboten komen zó dicht bij de watervallen dat er complete golven over de
rand slaan. Bij de tweede vloedgolf zit Floor, die bij de rand wilde zitten, te
gillen (en niet van plezier). Na twintig minuten staan we op de kade uit te
wringen. Wel erg veel geld voor een koude douche (€30 p.p.), al is Floor de
ellende vijf minuten later al weer vergeten en heeft ze het al weer uitgebreid
over de verhalen die ze in de klas gaat vertellen.

We lopen in het zonnetje terug naar de bus. Op de weg naar huis liggen beide
kids al te slapen...

{{< image classes="fancybox nocaption fig-100" src="/images/argentinië/smile.jpg" thumbnail="/images/argentinië/smile-thumbnail.jpg" group="end-gallery" title="Smile!">}}
{{< image classes="fancybox nocaption fig-33" src="/images/argentinië/klaarvoordeplons.jpg" thumbnail="/images/argentinië/klaarvoordeplons-thumbnail.jpg" group="end-gallery" title="Klaar voor de plons">}}
{{< image classes="fancybox nocaption fig-33" src="/images/argentinië/familieportret.jpg" thumbnail="/images/argentinië/familieportret-thumbnail.jpg" group="end-gallery" title="Familieportret">}}
{{< image classes="fancybox nocaption fig-33" src="/images/argentinië/zwarte_gier.jpg" thumbnail="/images/argentinië/zwarte_gier-thumbnail.jpg" group="end-gallery" title="Zwarte gier">}}
