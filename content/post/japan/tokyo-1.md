---
keywords:
- reisverhalen
categories:
- japan
archives:
- 2019
title: "Op naar de rijzende zon"
date: 2019-07-27T23:09:04+02:00
thumbnailImagePosition: left
thumbnailImage: /images/japan/tokyo-1-thumbnail.jpg
coverImage: /images/japan/tokyo-1-cover.jpg
metaAlignment: center
---
Terwijl de rest van Nederland in de file naar het strand staat of in een
zwembad het einde van Nederland's heftigste hittegolf ooit ligt af te wachten
zijn wij bezig met het inpakken van onze spullen voor onze grote reis deze
zomer. Drie jaar na onze fantastische rondreis door Cambodja kriebelt het
Azië-virus weer. Dit jaar gaat onze reis van Tokyo via Kyoto, Osaka en
Hiroshima naar Fukuoka. Het blijft beschamend hoe iedere keer weer blijkt dat
je topografische kennis van een land zo beperkt is als je er nog nooit geweest
bent: ik had geen idee dat Fukuoka helemaal in het zuiden van Japan ligt.

{{< image classes="fig-100 fancybox nocaption clear" src="/images/japan/tokyo-here-i-come.jpg" thumbnail="/images/japan/tokyo-here-i-come-thumbnail.jpg" group="inline-images" title="Tokyo here I come">}}

Het aankomende vertrek is nog even spannend, want gisteren zijn er door een
storing in de brandstofbevoorrading negen uur geen vliegtuigen vertrokken
vanaf Schiphol en de ontstane chaos echoot vandaag nog na. Gelukkig blijkt
vrijdagmorgen dat de vertragingen weer zijn ingelopen en vertrekt onze vlucht
op tijd.
Dat laatste blijkt uiteindelijk niet helemaal waar, want vertrekken we pas
wanneer we al anderhalf uur in het vliegtuig zitten. Hebben wij even mazzel
dat de airconditioning het wel doet!

{{< image classes="fig-33 fancybox right" src="/images/japan/postoffice.jpg" thumbnail="/images/japan/postoffice-thumbnail.jpg" group="inline-images" title="Pardon my French">}}We komen zatermorgen aan op Tokyo Narita Airport en na het gebruikelijke
ritueel bij de douane en de bagageband haal ik allereerst onze vier
SIM-kaarten op bij het postkantoor. De komende drie weken hebben we alle vier
7GB aan data om te verstoken aan Google Maps en Google Translate. De volgende
stop is de kaartenautomaat op het station voor vier Pasmo kaarten, het Japanse
equivalent van de OV-chipkaart, die een stuk makkelijker werkt en waarmee je
ook bij de talloze automaten frisdrank en snacks kunt betalen. De
metroverbinding is perfect en rond twee uur 's middags staan we in ons hotel.
Omdat we pas over een uur kunnen inchecken gaan we eerst lunchen. Het cafe bij
het hotel heeft drie lunchgerechten, waarvan twee met vlees en een met vis.
Als je strikt vegetarisch eet heb je in Japan wel een uitdaging!

Na lunch en een frisse douche gaan we nog even de stad verkennen. Ons hotel
zit op een kwartiertje lopen vanaf Akihabara, de wijk die ook wel 'Electric
City' wordt genoemd en die vol zit met speelhallen, waar Japanners zich
vermaken met de meest bijzondere spellen. Japanners zijn dol op gokken en
daarom zijn de onderste verdiepingen van zo'n speelhal, die meestal wel vijf
of zes verdiepingen hoog is volgepropt met van die apparaten die bij ons
alleen op kermissen vindt en waarmee je met een soort grijparm kan proberen
een kado of knuffel te grijpen. De meest bijzondere spellen vond ik de
muziekspellen, waar je op de maat van de computer moet drummen of een melodie
moet naspelen. Alle instructies zijn alleen in het Japans, waardoor ik maar op
safe speel en een spelletje Mario Kart speel. Geen idee welke opties ik
geselecteerd heb, maar uiteindelijk heb ik wel de eerste plaats!

[{{< image classes="fig-25 fancybox nocaption" src="/images/japan/music-gaming.jpg" thumbnail="/images/japan/music-gaming-thumbnail.jpg" group="inline-images" title="Let's play music!">}}](https://photos.app.goo.gl/QGqPDTJUfSZCsbvq9)
{{< image classes="fig-75 fancybox nocaption clear" src="/images/japan/mario.jpg" thumbnail="/images/japan/mario-thumbnail.jpg" group="inline-images" title="Mario Champion!">}}

{{< image classes="fig-33 right" src="/images/japan/ganzo-sushi.jpg" thumbnail="/images/japan/ganzo-sushi-thumbnail.jpg" group="inline-images" title="Ganzo Sushi">}}
Zoals we in Azië gewend zijn wordt het rond half zeven vrijwel direct donker
en verandert de wijk in een gigantische kerstboom met gekleurde lampjes. Een
fraai gezicht, maar niet geschikt voor mensen met ADHD. Lotte heeft alweer
haar vertrouwde taak op zich genomen om op Google Maps een paar kandidaten
voor het diner uit te zoeken. Floor wil erg graag sushi eten. Tokyo heeft een
rijke viscultuur en een grote keuze aan sushibars. Lotte's keuze pakt goed
uit. [Ganzo Sushi](http://www.gansozushi.com/) is een kleine sushibar die
authentieker aandoet dan de meeste ketenzaken in de buurt. De bediening is
supervriendelijk (duh, we zijn in Japan) en de heerlijke sushi is ook nog best
betaalbaar.

Met een gevulde maag slaat de jetlag weer toe en iedereen is hard toe aan een
paar uur slaap. Of dat gaat lukken is altijd weer de vraag...
