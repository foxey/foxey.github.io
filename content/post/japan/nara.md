---
keywords:
- reisverhalen
categories:
- japan
archives:
- 2019
title: "Oh my deer!"
date: 2019-08-05T00:00:00+02:00
thumbnailImagePosition: left
thumbnailImage: /images/japan/nara-750.jpg
coverImage: /images/japan/nara-cover.jpg
metaAlignment: center
---
Als we vandaag een beetje op tijd in Nara willen zijn moeten we op tijd op, dus staan we rond kwart over acht bij de bakker naast het station een broodje te kopen voor het ontbijt. We hebben een snelle trein naar Kyoto Station en gebruiken de twintig minuten overstaptijd om snel nog even een cappuccino te scoren bij de Starbucks. We nuttigen het ontbijt in de trein en om half elf staan we in Nara. Het park is een kwartiertje lopen van het station. Onderweg zien we een dierenwinkel die hondensokjes verkoopt. Erg Japans! Maar misschien ook wel handig voor Alma, de hond van mijn broer die erg veel pijn aan z'n nagels heeft. We komen ook langs een stalletje dat heerlijke fruitijsjes verkoopt. Die onthouden we voor vanmiddag!

We komen bij de Hokuen-dō en Kōfuku-ji tempels het park binnen. Naast de Kōfuku-ji tempel staat de een na hoogste houten pagode van Japan. Het bouwwerk is gebouwd in 1427 en daarmee verrassend oud. De meeste gebouwen in Japan zijn veel jonger vanwege de frequente branden. Voor de tempels zwerven al twee reeën rond waar Nara zo om bekend staat. We lopen verder naar het plantsoen waar ze de wafeltjes verkopen die je ze mag voeren en niet verrassend lopen er daar ruim over de honderd. De dieren laten zich makkelijk voeren en aaien. Floor is helemaal in haar element. Na twintig minuten lopen we toch verder naar de Todaiji tempel, qua bouwwerken de belangrijkste attractie van Nara.

Onderweg willen we nog iets drinken, want de hitte is vandaag weer overweldigend. We lopen het theehuis van het Todaiji tempel binnen, maar alles is daar zo schokkend duur dat we besluiten terug te lopen naar de straat met stalletjes voor een paar flesjes ijsthee. Naast de indrukwekkende poort voor de tempel drinken we onze thee in de schaduw van een boom. Inmiddels is het lunchtijd. Omdat er in het park geen restaurants zijn besluiten we weer terug te lopen voor een fatsoenlijke lunch. Siteseeing met twee pubers met een lege maag is levensgevaarlijk! We komen terecht bij het [Kurokawa Honke Café](https://maps.app.goo.gl/seeNqAhkuX1UsHcx7) waar we een heerlijke Japanse lunch genieten. Afgekoeld en afgevuld vervolgen we onze wandeling.

{{< image classes="fig-50" src="/images/japan/todaiji.jpg" thumbnail="/images/japan/todaiji-thumbnail.jpg" group="inline-images" title="Todaiji heiligdom">}}{{< image classes="fig-50" src="/images/japan/todaiji-boeddha.jpg" thumbnail="/images/japan/todaiji-beoeddha-thumbnail.jpg" group="inline-images" title="Todaiji Boeddha">}}

De Todaiji tempel is één van de grootsten die we tot nu toe gezien hebben. Als we het binnenplein oplopen is de aanblik op de voorkant ronduit indrukwekkend. Ook het metershoge Boeddha beeld binnen mag er zijn. Als we de tempel uitkomen lopen we met een kleine omweg terug naar het station. Deze leidt ons langs de  [Nigatsu-do tempel](https://maps.app.goo.gl/prKqGCDrMHQciT5u5), die iets buiten de hoofdroute op een heuvel ligt. Het is daar veel rustiger en je hebt een prachtig uitzicht over Nara.

[{{< image classes="fig-100" src="/images/japan/nigatsu-do.jpg" thumbnail="/images/japan/nigatsu-do-thumbnail.jpg" group="inline-images" title="Uitzicht vanaf Nigatsu-do heiligdom">}}](https://photos.app.goo.gl/yE2GRjhioURBC2CT7)

Victor heeft gereageerd op Margot's appje over de sokjes dat ie ze graag wil hebben, dus lopen we langs de dierenwinkel terug. Komen we meteen langs de ijsstal. De mangoijsjes met stukken mango zijn inderdaad heerlijk, ook al zou je met deze hitte ook intens kunnen genieten van een ijsblokje op een stokje!
Onderweg naar het hotel maken we een stop voor een snel diner bij een [Kaya bar](https://maps.app.goo.gl/cFDK5otUvGrBBfbJ8) op Kyoto station. Het is een Japanse Izakaya pub waar ze vooral pizza serveren. Het eten is niet verkeerd, maar de Quatro Fromaggio heeft te veel bechamel saus.

Na het diner gaan we terug naar het hotel: iedereen is moe: weer een record aantal stappen gezet vandaag.
